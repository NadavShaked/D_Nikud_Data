(1) שַׂר הָאוֹצָר יַגִּישׁ לְאִישּׁוּר הַמֶּמְשָׁלָה עַד יוֹם ז' בְּאִיָּיר התש"ף (1 בְּמַאי 2020), תָּכְנִית מְפוֹרֶטֶת בְּיַחַס לַשִּׁימּוּשִׁים הַמְּתוּכְנָנִים בִּסְכוּמִים הַמְּפוֹרָטִים בִּסְעִיף קָטָן (אַ1)(2)(ב) (בִּסְעִיף קָטָן זֶה – הַתָּכְנִית הַמְּפוֹרֶטֶת).
(2) הַמֶּמְשָׁלָה תַּנִּיחַ עַל שׁוּלְחַן הַכְּנֶסֶת אֶת הַתָּכְנִית הַמְּפוֹרֶטֶת שֶׁתִּכְלוֹל אֶת הַסְּעִיפִים וְהַסְּכוּמִים שֶׁלָּהֶן:

------------------
(ד) הַסְּגַן לְיוֹשֵׁב רֹאשׁ שֶׁיְּכַהֵן כִּמְמַלֵּא מָקוֹם שֶׁל יוֹשֵׁב רֹאשׁ הַכְּנֶסֶת אוֹ כְּיוֹשֵׁב רֹאשׁ הַכְּנֶסֶת בְּפוֹעַל הוּא הַסְּגַן שֶׁנִּבְחַר לְכָךְ עַל יְדֵי וַעֲדַת הַכְּנֶסֶת.

------------------
3. הַגְדָּרָה: בְּחוֹק זֶה "מְקַרְקְעִין" – קַרְקַע, בָּתִּים, בִּנְיָנִים וְכָל דָּבָר הַמְּחוּבָּר לַקַּרְקַע חִיבּוּר קֶבַע.
------------------
(3) שִׁיתֵּף עַצְמוֹ חֲבֵר הַכְּנֶסֶת בְּהַצָּעָה שֶׁל יוֹתֵר מִמּוּעֲמָד אֶחָד, יִימָּחֵק שְׁמוֹ שֶׁל חֲבֵר הַכְּנֶסֶת מֵרְשִׁימַת הַמַּצִּיעִים שֶׁל כָּל הַמּוּעֲמָדִים שֶׁהִצִּיעַ; פַּחַת מִסְפַּר הַמַּצִּיעִים שֶׁל מוּעֲמָד מֵעֲשָׂרָה בְּשֶׁל מְחִיקַת שָׁם מֵרְשִׁימַת הַמַּצִּיעִים, רַשַּׁאי חֲבֵר הַכְּנֶסֶת שֶׁלֹּא שִׁיתֵּף עַצְמוֹ בְּאַף הַצָּעָה לְצָרֵף אֶת שְׁמוֹ לִרְשִׁימַת הַמַּצִּיעִים שֶׁל אוֹתוֹ מוּעֲמָד, לֹא יְאוּחַר מִשְּׁמוֹנָה יָמִים לִפְנֵי יוֹם הַבְּחִירָה.

------------------
(1) הוּשְׁעָה יוֹשֵׁב רֹאשׁ הַכְּנֶסֶת מִכְּהוּנָּתוֹ בְּהַחְלָטָה לְפִי סְעִיף 20(ג), יְכַהֵן סְגַן לְיוֹשֵׁב רֹאשׁ הַכְּנֶסֶת כְּיוֹשֵׁב רֹאשׁ הַכְּנֶסֶת בְּפוֹעַל, עַד לְבִיטּוּל הַהַשְׁעָיָה אוֹ עַד לִבְחִירַת יוֹשֵׁב רֹאשׁ חָדָשׁ, לְפִי הָעִנְיָן.
(2) הוּעֲבַר יוֹשֵׁב רֹאשׁ הַכְּנֶסֶת מִכְּהוּנָּתוֹ בְּהַחְלָטָה לְפִי סְעִיף 20(ד), יְכַהֵן סְגַן לְיוֹשֵׁב רֹאשׁ הַכְּנֶסֶת כְּיוֹשֵׁב רֹאשׁ הַכְּנֶסֶת בְּפוֹעַל עַד לִבְחִירַת יוֹשֵׁב רֹאשׁ חָדָשׁ.

------------------
(3) לָתֵת צַוִּוים לְבָתֵּי מִשְׁפָּט, לְבָתֵּי דִּין וּלְגוּפִים וַאֲנָשִׁים בַּעֲלֵי סַמְכוּיוֹת שִׁיפּוּטִיּוֹת אוֹ מֵעֵין־שִׁיפּוּטִיּוֹת עַל פִּי דִּין – לְמַעֵט בָּתֵּי מִשְׁפָּט שְׁחוֹק זֶה דָּן בָּהֶם וְלִמְעַט בָּתֵּי דִּין דָּתִיִּים – לָדוּן בְּעִנְיָן פְּלוֹנִי אוֹ לְהִימָּנַע מִלָּדוּן אוֹ מִלְּהוֹסִיף וְלָדוּן בְּעִנְיָן פְּלוֹנִי, וּלְבַטֵּל דִּיּוּן שֶׁנִּתְקַיֵּים אוֹ הַחְלָטָה שֶׁנִּיתְּנָה שֶׁלֹּא כַּדִּין;

------------------
8. לוּחַ רִשְׁמִי: הַלּוּחַ הָעִבְרִי הוּא לוּחַ רִשְׁמִי שֶׁל הַמְּדִינָה וּלְצִדּוֹ יְשַׁמֵּשׁ הַלּוּחַ הַלּוֹעֲזִי כְּלוּחַ רִשְׁמִי; הַשִּׁימּוּשׁ בַּלּוּחַ הָעִבְרִי וּבַלּוּחַ הַלּוֹעֲזִי יִיקָּבַע בַּחוֹק. רְאוּ חוֹק הַשִּׁימּוּשׁ בַּתַּאֲרִיךְ הָעִבְרִי, התשנ"ח–1998.
9. יוֹם הָעַצְמָאוּת וְימֵי זִיכָּרוֹן:
(א) יוֹם הָעַצְמָאוּת הוּא יוֹם הַחַג הַלְּאוּמִּי הָרִשְׁמִי שֶׁל הַמְּדִינָה. רְאוּ חוֹק יוֹם הָעַצְמָאוּת, תש"ט–1949.

------------------
19. הִתְפַּטְּרוּת [תִּיקּוּן: תשע"ד־2]: נְשִׂיא הַמְּדִינָה רַשַּׁאי לְהִתְפַּטֵּר מִכְּהוּנָּתוֹ עַל יְדֵי הַגָּשַׁת כְּתַב הִתְפַּטְּרוּת לְיוֹשֵׁב־רֹאשׁ הַכְּנֶסֶת; כְּתַב הַהִתְפַּטְּרוּת אֵינוֹ טָעוּן חֲתִימַת קִיּוּם; מְקוֹמוֹ שֶׁל נְשִׂיא הַמְּדִינָה יִתְפַּנֶּה לְאַחַר שֶׁכָּתַב הַהִתְפַּטְּרוּת הִגִּיעַ לִידֵי יוֹשֵׁב־רֹאשׁ הַכְּנֶסֶת.
20. הַעֲבָרַת הַנָּשִׂיא מִכְּהוּנָּתוֹ:

------------------
 בְּתוֹקֶף בְּיוֹם תְּחִילָּתוֹ שֶׁל חוֹק־יְסוֹד: יְרוּשָׁלַיִם בִּירַת יִשְׂרָאֵל (תִּיקּוּן מַס' 2).
7. נוּקְשׁוֹת [תִּיקּוּן: תשס"א, תשע"ח]: אֵין לְשַׁנּוֹת אֶת הוֹרָאוֹת סְעִיף 6 אֶלָּא בְּחוֹק־יְסוֹד שֶׁנִּתְקַבֵּל בְּרוֹב שֶׁל שְׁמוֹנִים חַבְרֵי הַכְּנֶסֶת; אֵין לְשַׁנּוֹת אֶת הוֹרָאוֹת סְעִיף זֶה אֶלָּא בְּחוֹק־יְסוֹד שֶׁהִתְקַבֵּל בְּרוֹב שֶׁל חַבְרֵי הַכְּנֶסֶת.
------------------
(ב) נִתְקַיְּימָה הַהִתְיַיעֲצוּת לִפְנֵי שֶׁנִּתְכַּנְּסָה הַכְּנֶסֶת הַחֲדָשָׁה, יִתְיַיעֵץ הַנָּשִׂיא עִם נְצִיגֵי רְשִׁימוֹת הַמּוּעֲמָדִים שֶׁתְּיוּצַּגְנָה בַּכְּנֶסֶת הַחֲדָשָׁה.
(ג) סְעִיף זֶה לֹא יָחוּל עַל כִּינּוּן מֶמְשָׁלָה בְּעִקְבוֹת הַבָּעַת אִי אֵמוּן לְפִי סְעִיף 28 אוֹ בְּעִקְבוֹת הַגָּשַׁת בַּקָּשָׁה לִנְשִׂיא הַמְּדִינָה לְפִי סְעִיף 29(ב), וְיָחוּלוּ הַהוֹרָאוֹת הַמְּפוֹרָטוֹת בַּסְּעִיפִים הָאֲמוּרִים.

------------------
43א. חִילּוּפִים בֵּין רֹאשׁ הַמֶּמְשָׁלָה לְרֹאשׁ הַמֶּמְשָׁלָה הַחֲלוּפִי שֶׁלֹּא בְּמוֹעֵד הַחִילּוּפִים [תִּיקּוּן: תש"ף]:

------------------
(ג) תְּקוּפַת מִילּוּי הַמָּקוֹם שֶׁל שַׂר שֶׁחָדַל לְכַהֵן כָּאָמוּר בִּסְעִיף קָטָן (ב) לֹא תַּעֲלֶה עַל שְׁלוֹשָׁה חוֹדָשִׁים.
25. סְגָנֵי שָׁרִים [תִּיקּוּן: תשע"ד, תשע"ה, תשע"ה־2, תש"ף]:

------------------
(ב) נִתְפַּנָּה מְקוֹמוֹ שֶׁל נְשִׂיא הַמְּדִינָה לִפְנֵי תּוֹם תְּקוּפַת כְּהוּנָּתוֹ, יַצְהִיר הַנָּשִׂיא הַנִּבְחָר אֱמוּנִים סָמוּךְ, כְּכָל הָאֶפְשָׁר, לְאַחַר בְּחִירָתוֹ, וְיַתְחִיל לְכַהֵן מֵעֵת שֶׁהִצְהִיר.
11. תַּפְקִידִים וְסַמְכוּיוֹת [תִּיקּוּן: תשנ"ו, תשס"ב]:
(א) נְשִׂיא הַמְּדִינָה –
(1) יַחְתּוֹם עַל כָּל חוֹק חוּץ מֵחוּקִּים הַנּוֹגְעִים לְסַמְכוּיוֹתָיו;
(2) יְמַלֵּא אֶת הַתַּפְקִידִים שֶׁיּוּחֲדוּ לוֹ בְּחוֹק־יְסוֹד: הַמֶּמְשָׁלָה;

------------------
17. עִרְעוּר: פְּסַק דִּין שֶׁל בֵּית מִשְׁפָּט בָּעַרְכָּאָה רִאשׁוֹנָה נִיתָּן לְעִרְעוּר בִּזְכוּת, לְהוֹצִיא פְּסַק דִּין שֶׁל בֵּית הַמִּשְׁפָּט הָעֶלְיוֹן.
18. דִּיּוּן נוֹסָף: עִנְיָן שֶׁפָּסַק בֵּית הַמִּשְׁפָּט הָעֶלְיוֹן בִּשְׁלוֹשָׁה, נִיתָּן לְקַיֵּים בּוֹ דִּיּוּן נוֹסָף בְּבֵית הַמִּשְׁפָּט הָעֶלְיוֹן בַּחֲמִישָּׁה אוֹ יוֹתֵר, בָּעִילּוֹת שֶׁנִּקְבְּעוּ בַּחוֹק וּבַדֶּרֶךְ שֶׁנִּקְבְּעָה לְפִי חוֹק.

------------------
(ב) הַבָּעַת אִי־אֵמוּן בַּמֶּמְשָׁלָה תֵּיעָשֶׂה בְּהַחְלָטָה שֶׁל הַכְּנֶסֶת, בְּרוֹב חֲבֵרֶיהָ, לְהַבִּיעַ אֵמוּן בְּמֶמְשָׁלָה אַחֶרֶת שֶׁהוֹדִיעָה עַל קַוֵּוי הַיְּסוֹד שֶׁל מְדִינִיּוּתָהּ, עַל הֶרְכֵּבָהּ וְעַל חֲלוּקַּת הַתַּפְקִידִים בֵּין הַשָּׂרִים כָּאָמוּר בִּסְעִיף 13(ד); הַמֶּמְשָׁלָה הַחֲדָשָׁה תִּיכּוֹן מִשֶּׁהִבִּיעָה בָּהּ הַכְּנֶסֶת אֵמוּן, וּמֵאוֹתָהּ שָׁעָה יִיכָּנְסוּ הַשָּׂרִים לִכְהוּנָּתָם.

------------------
4. כְּשֵׁירוּת [תִּיקּוּן: תשנ"ט]: כָּל אֶזְרָח יִשְׂרְאֵלִי שֶׁהוּא תּוֹשַׁב יִשְׂרָאֵל כְּשִׁיר לִהְיוֹת מוּעֲמָד לִכְהוּנַּת נְשִׂיא הַמְּדִינָה.
5. 
------------------
(4) עִנְיָן שֶׁהַמֶּמְשָׁלָה הֶחְלִיטָה לְשָׁמְרוֹ בְּסוֹד, וּבִלְבַד שֶׁגִּילּוּיוֹ וּפִרְסוּמוֹ שֶׁל עִנְיָן כָּאָמוּר אֵינוֹ אָסוּר אֶלָּא עַל מִי שֶׁיָּדַע עַל הַהַחְלָטָה.
(ב) הוֹרָאוֹת סְעִיף קָטָן (א) לֹא יָחוּלוּ עַל דְּבָרִים שֶׁהַמֶּמְשָׁלָה אוֹ רֹאשׁ הַמֶּמְשָׁלָה, אוֹ מִי שֶׁהַמֶּמְשָׁלָה אוֹ רֹאשׁ הַמֶּמְשָׁלָה הִסְמִיכוּהוּ לְכָךְ, הִתִּירוּ אֶת פִּרְסוּמָם, אוֹ עַל דְּבָרִים שֶׁפִּרְסוּמָם נִדְרַשׁ עַל פִּי דִּין.

------------------
10. שְׁמִירַת דִּינִים: אֵין בְּחוֹק־יְסוֹד זֶה כְּדֵי לִפְגּוֹעַ בְּתָקְפּוֹ שֶׁל דִּין שֶׁהָיָה קַיָּים עֶרֶב תְּחִילָּתוֹ שֶׁל חוֹק־הַיְּסוֹד.
11. תְּחוּלָה: כָּל רָשׁוּת מֵרָשׁוּיוֹת הַשִּׁלְטוֹן חַיֶּיבֶת לְכַבֵּד אֶת הַזְּכוּיוֹת שֶׁלְּפִי חוֹק־יְסוֹד זֶה.
12. 
------------------
(א) הוֹרָאַת חוֹק הַפּוֹגַעַת בְּחוֹפֶשׁ הָעִיסּוּק תִּהְיֶה תְּקֵפָה אַף כְּשֶׁאֵינָהּ בְּהֶתְאֵם לִסְעִיף 4, אִם נִכְלְלָה בַּחוֹק שֶׁנִּתְקַבֵּל בְּרוֹב שֶׁל חַבְרֵי הַכְּנֶסֶת וְנֹאמַר בּוֹ בִּמְפוֹרָשׁ, שֶׁהוּא תָּקֵף עַל אַף הָאָמוּר בְּחוֹק־יְסוֹד זֶה; תּוֹקְפוֹ שֶׁל חוֹק כָּאָמוּר יִפְקַע בְּתוֹם אַרְבַּע שָׁנִים מִיּוֹם תְּחִילָּתוֹ, זוּלַת אִם נִקְבַּע בּוֹ מוֹעֵד מוּקְדָּם יוֹתֵר.

------------------
