אָרֵס-הַנְּחֹשֶׁת הָעוֹלֶה שָׁמַיְמָה עוֹטֶה עַב-עָנָן.
מַהֵר הִגִּיעַ עַד מִשְׁכַּן הָאֵלִים, אוֹלִימְפּוֹס הַנִּשָּׂא,
יָשַׁב לְיַד זֵאוּס בֶּן-קְרוֹנוֹס, וְנַפְשׁוֹ מְאֹד תֶּאֱבַל עָלָיו,
הֶרְאָה עַל-דָּמָיו הַקּוֹלְחִים, זֶה דַּם-הָאַלְמָוֶת, מִפִּצְעוֹ, 
קוֹבֵל, מִתְאוֹנֵן בְּאָזְנָיו, וַיֹּאמֶר אֶת-אִמְרֵי הַכָּנָף:
"זֶבְס אָבִינוּ, הַאֻמְנָם תִּתְבּוֹנֵן לַזָּדוֹן וְלֹא תֶאֱנָף?
זֶה גוֹרָלֵנוּ אֲנַחְנוּ, בְּנֵי אֵלִים, יִסּוּרִים נִסְבֹּלָה,

------------------
צוֹפָה עַד קְצֵה כָּל הַדּוֹרוֹת, וְסִיְּמָה – בַּאֲפוּנִים גַּמְלוֹנִים…
נָפַל מִפַּח אֶל הַפַּחַת וַיַּקְדֵּם הָרְפוּאָה לַמַּכָּה:
"אָמְנָם וְאָמְנָם אֲחוֹתִי, טוֹב כִּי לֹא שְׁכַחְתֶּן אֶת הַמֵּתִים,
צָרִיךְ וְצָרִיךְ לְהַזְמִינָם, וּבָרוּךְ הַמַּזְכִּיר נִשְׁכָּחוֹת!
אַחַר אֲרוּחַת-הָעֶרֶב בְּיַחַד נִתְבּוֹנֵן בִּרְשִׁימַת
אֵלֶּה הַחַיִּים לְהַבְדִּיל, הִזְמַנּוּ לַחֲתֻנַּת אֶלְקָה,
אִם לֹא בִּלְבַּלְנוּ הַתְּחוּמִים וְאִישׁ לֹא שָׁכַחְנוּ, וְלֹא יֵצֵא

------------------
חַיִּים שֶׁל שָׁעָה לָהֶם וְאַךְ זְרִיזִים זוֹכִים לִרְאוֹתָם".
– “תּוֹרָה זוֹ לְךָ מִנָּיִן?” – קִבְּלָהּ מִוַּנְקָה וְטִימוֹשְׁקָה,
“שְׁקָצִים” מִ“שִּׁקְצֵי” הַכְּפָר. וְיֵשׁ אֲשֶׁר שֵׁד בָּא וְכוֹפֵהוּ
לָרוּץ דַּוְקָא בִּשְׁעַת גֶּשֶׁם וּשְׁלוּלִית בָּרְחוֹבוֹת,
וְטִפֵּי הַגֶּשֶׁם הַיּוֹרֵד נִתְקָעוֹת בְּמֵימֵי-שְׁלוּלִיּוֹת,
נִרְאוֹת כְּמַסְמֵרוֹת תְּקוּעִים וְחוּדֵיהֶם כְּלַפֵּי שָׁמָיִם.
דָּבְקָה בּוֹ רוּחַ שְׁטוּת! וּבְאוֹתוֹ הַלַּיְלָה, שֶׁקּוֹרְאִים

------------------
מִשַּׁמְנְךָ הַטּוֹב, הַמַּזְהִיב עַל הָרֹאשׁ,
וְרֵיחוֹת הָאַגָּס וְהַשָּׂדֶה שֶׁנָּטַרְתִּי
מֵאַבְקוֹת רוֹכְלֵי-שְׁבָא, מִנִּרְדִּי וּמִקְּטָרְתִּי?
וָאֶקֹּד לְךָ בַּלָּט. אֶשְׁתַּחֲוֶה בִיקָר,
וּכְאַחַת שִׁבֲּלֵי-פָז בַּקָּמָה כִּבְדַת-בָּר.וּכְאַחַת שִׁבֲּלֵי-פָז בַּקָּמָה כִּבְדַת-בָּר,
שֶׁעָלְתָה בְּרָב-נוֹי וַתְּשַׂגְשֵׂג בְּכָל מְאֹדָהּ,
כְּשִׁבֹּלֶת אַחַת זוֹ צוֹפֶנֶת בְּחֵיקָהּ סוֹדָהּ,
עֲרֻבַּת חַיֵּי-עַד וּפְלֵיטַת-מָה מִכְּבָר;
כְּשִׁבֹּלֶת גְּנוּבַת-נִיר, הַיּוֹנְקָה שַׁד-הַכְּפָר

------------------
"שִׁמְעוּ, טְרוֹיִים, אֵלָי, וַאֲכַיִּים עֲדוּיֵי-הַמְּצָחוֹת!
דַּבֵּר אֲדַבְּרָה בְאָזְנֵיכֶם, צִוַּנִי לְבָבִי בְחֻבִּי.
זֶבְס הַמּוֹלֵךְ בַּמְּרוֹמִים לֹא רָצָה בִבְרִית שְׁבוּעָתֵנוּ,
אֶפֶס הוּא חָרַשׁ הָרָעָה וַיִּגְזֹר עַל-אֵלֶּה וְעַל-אֵלֶּה, 
עַד שֶׁתִּכְבְּשׁוּ אֶת-טְרוֹיָה הָעִיר הַנֶּעְטָרָה מִגְדָּלוֹת,
אוֹ פֹה תִכְרְעוּ עַל-יַד סְפִינוֹתֵיכֶם חוֹצוֹת הַיַּמִּים.
הִנֵּה בָכֶם הַגִּבּוֹרִים בְּכָל-אַדִּירֵי אֲכַיָּה;
עַתָּה אִם-יֵשׁ בָּכֶם אִישׁ, אֲשֶׁר לִבּוֹ יִדְּבֶנוּ לְהֵאָבֵק,

------------------
בָּקָר עֲקֻמֵּי-קַרְנַיִם וְצֹאן-מַרְבֵּק טָבַחְנוּ סְבִיב גּוּפְךָ.
אַתָּה נִשְׂרַפְתָּ בַּמְּדוּרָה בְּבִגְדֵי אֵלִים בְּרָב-שָׁמֶן,
בְּנַהֲרוֹת דְּבַשׁ מָתוֹק, וְרַבִּים גִּבּוֹרֵי אֲכַיָּה שׁוֹקְקִים
סְבִיבוֹת הָאֵשׁ הַלּוֹהֶטֶת חֲגוּרֵי כְלֵי מִלְחַמְתָּם,
רוֹכְבֵי הָרֶכֶב וְרַגְלִים, וַיַּעַל הַשָּׁאוֹן וַיִּגְבָּר. 
אֶפֶס, כְּשֶׁאֲכָלַתְךָ הָאֵשׁ וְלַהֲבוֹת הֵפֵיסְטוֹס,
הַשְׁכֵּם צָבַרְנוּ אֶת-כָּל-עַצְמוֹתֶיךָ הַלְּבָנוֹת, אֲכִילֵס,
שַׂמְנוּ אוֹתָן בְּיַיִן נָקִי וּבְשֶׁמֶן מִשְׁחָה. וְאִמְּךָ

------------------
בָּא וְהִגִּיעַ לְאִידָה, הַר רַב-מַעְיָנִים וְרַב-צָיִד,
עַד שִׂיא גַרְגָּרוֹן, שָׁם יֵשׁ לוֹ מִזְבַּח-נִיחוֹחַ וְחֹרְשָׁה.
שָׁם גַּם עָצַר בַּסּוּסִים אֲבִי בְנֵי הָאֵלִים וְהָאָדָם,
הִתִּיר הַסּוּסִים מֵרִכְבּוֹ וַיָּסֶךְ עַב-עָנָן עֲלֵיהֶם; 
יָשַׁב עַל-גַּפֵּי מְרוֹם-אֶרֶץ, מִתְגָּאֶה עַל-רֹב תְּהִלָּתוֹ,
הִשְׁקִיף עַל-קִרְיַת הַטְּרוֹיִים וְעַל-סְפִינוֹת חֵיל הָאֲכַיִּים.
וְכָל-הָאֲכַיִּים יְפֵי-הַמַּחְלָפוֹת נֶחְפָּזִים וְעוֹרְכִים
סְעוּדָה בְאָהֳלֵיהֶם וְשָׂמִים עֲלֵיהֶם מַדֵּיהֶם.

------------------
כַּפּוֹתַי נִטְפֵי פְּצָעִים:
יָמִים שִׁשָּׁה עָשִׂיתִי בַמִּדְבָּר:
חִצֵּי אֱדֹם דְּלָקוּנִי וּפְלִשְׁתִּים מִיָּם
עִם חַיַּת הַמִּדְבָּר עַל סְבִיבָי:
אֶלֶף הֶחָצָץ מְחָצוּנִי
סַלּוֹנִים וְחָרוּל שָׂרְטוּ בִּבְשָׂרִי
חוֹל הַמִּדְבָּר הֵרַע לִפְצָעַי:
אֶת-הוֹרָתִי עֲדֶן לֹא רָאִיתִי:
סֹב לְךָ דוֹדִי וּבְרַח
שֶׁשִּׁכּוֹרַת אַהֲבָה אֲנִי
סֹב לְךָ אֶל אִמְּךָ יוֹלַדְתְּךָ אֶל הוֹרָתְךָ
מְחֵה דִמְעָה מֵעַל פָּנֶיהָ
כִּי אֵינֶנָּה יְשֵׁנָה בַּלַּיְלָה
בּוֹכִיָּה לְךָ כָל-הַיּוֹם:

------------------
הוֹי, חֲמוֹתִי שֶׁאָהַבְתִּי,
מַה לִּי לַעֲשׂוֹת, הַגִּידִי,
מַה הִיא עֲבוֹדָתִי, אִמְרִי.
וַחֲמוֹתֵךְ הִיא לָךְ תַּעַן
וַחֲמוֹתֵךְ הִיא לָךְ תַּגִּיד:
הִנֵּה מֶה עָלַיִךְ לַעֲשׂוֹת,
הִנֵּה הָעֲבוֹדָה תַּעֲשִׂי:
דֹּחִי, טַחֲנִי בִּשְׁקִידָה
וְהָנִיעִי הָרֵחַיִם,
מַיִם חַיִּים כַּנְּסִי בָּיְתָה,
לוּשִׁי אֶת הַבָּצֵק יָפֶה,
גִּזְרִי עֵצִים, תִּשָּׂאִים בָּיְתָה,
כְּדֵי שֶׁיִּהְיֶה חַם הַתַּנּוּר,
אַחַר תֹּאפִי אֶת הַלֶּחֶם,
עוּגָה תַּעֲשִׂי מְעֻבָּה,
שַׁפְשְׁפִי אֶת כְּלֵי הָאֹכֶל,

------------------
וּתְהִי זֹאת לִישׁוּעָה וְרֶוַח בַּצָּרָה.
אֲנִי זָר לַדָּבָר, אֲשֶׁר אַגִּיד,
גַּם לַמִּפְעָל – וְלֹא אוּכַל לָבוֹא
עַד חֵקֶר הַדָּבָר, כִּי בְיָדַי אֵין כְּלוּם.
אֲנִי הַמְּאֻחָר בְּכָל הָאֶזְרָחִים.
הִנֵּה אֲשֶׁר צִוִּיתִי לְכָל בְּנֵי-קַדְמוֹס:
אִישׁ אִישׁ בָּכֶם אֲשֶׁר שָׁמַע, בְּיַד מֵי מֵת לַיוֹס
בְּנוֹ-לַבְּדַקוֹס, הוּא אֵלַי יָבִיא דְבָרָיו,
גַּם אִם יִפְחַד, כִּי הוּא עַצְמוֹ מֵעִיד
בְּעַצְמוֹ, אַל יִירָא רָע, כִּי מִן הָאָרֶץ
הוּא אַךְ יָגְלֶה וּבְשָׁלוֹם יֵצֵא.

------------------
חַמָּה לוֹהֶטֶת כִּפְטָל נוֹטֶה, מִזְדָּרְזָה, נוֹגַעַת
בְּגַב הָעֲרָבָה, גְּדֵלָה וְשׁוֹקַעַת, שׁוֹקַעַת, שׁוֹקַעַת.
נִדְמֶה, כְּאִלּוּ בְרִדְתָּהּ הֻכּוּ פְנֵי שָׂדֶה בְתִמָּהוֹן
גָּדוֹל וְאִלֵּם, – וְאוּלָם מִתּוֹךְ הָאַפְלוּלִית לְמֶחֱצָה
צִפּוֹר הַשָּׂדֶה נֵעוֹרָה וְשַׂלְוִים אוֹמְרִים שִׁירָתָם.
צִפּוֹר אֶל צִפּוֹר בְּקוֹל: " פֹּה בֵיתִי, פֹּה בֵיתִי!"… הָס!
לָהּ: “פֹּה פִתִּי, פֹּה פִתִּי!” זוֹרֶקֶת הַשְּׁנִיָּה, וּשְׁלִישִׁית
עוֹנָה לָהּ: “פַּטְפְּטִי!” בִּתְחוּם הַחֲשֵׁכָה הָאִלֶּמֶת

------------------
בְּאָמְפְיּוֹס בְּנוֹ שֶׁל-סֶלַּגּוֹס, וְהָאִישׁ לוֹ רָב-הוֹן וַעֲבֻדָּה
וְשָׂדוֹת, וְיָשַׁב בְּפֵּיסוֹס, וְאוּלָם גּוֹרָלוֹ הֱבִיאוֹ
הֵנָּה, וְיָצָא לְיֶשַׁע פְּרִיאַמּוֹס וְלִימִין בְּנֵי פְּרִיאַמּוֹס.
וְאָיַס בְּנוֹ שֶׁל-טֶלַּמּוֹן הָעִזּוּז הִכָּהוּ בָאֵזוֹר, 
נִתְקַל וְנִנְעַץ כִּידוֹנוֹ זֶה אֶרֶךְ-הַצֵּל לוֹ בּבִטְנוֹ,
הִרְעִים בְּנָפְלוֹ לָאָרֶץ, אַךְ אָיַס הַנֶּהְדָּר חָשׁ מִהֵר
לָבֹז אֶת-נִשְׁקוֹ; וְאוּלָם הַטְּרוֹיִים בּוֹ זָרְקוּ חֲנִיתוֹת

------------------
הִיא אַךְ הָאַחַת לֹא פָסְקָה, כִּי הִיא הָרָפָה בֵינֵיהֶן. 
חָדְלָה לִטְחוֹן בָּרֵיחַיִם וַתֹּאמֶר לְאוֹת לַאֲדוֹנֶיהָ:
"זֶבְס בֶּן-קְרוֹנוֹס אָבִינוּ, הַמּוֹשֵׁל-עַל-אָדָם וָאֵלִים!
אָכֵן הַרְעֵם הִרְעַמְתָּ מִשַּׁחַק זְרוּעַ כֹּכָבִים,
וְעָנָן אֵין לִרְאוֹת וְאֵין עָבִים; אַךְ אוֹת הוּא וּמוֹפֵת לָאָדָם.
מַלֵּא הַפַּעַם גַּם לִי אֶת-אֲשֶׁר אָמֹר אָמַרְתִּי: 
לְוַאי וְהָיָה אוֹתוֹ מִשְׁתֵּה-הַשְּׂמָחוֹת הָאַחֲרוֹן
לְכָל-עֲדַת-הַחֲתָנִים אֲשֶׁר בְּאַרְמוֹן אוֹדִיסֵס,

------------------
עַד שֶׁהִסְמִיק: שִׂפְתוֹתָיו וּפָנָיו.
קָם הִתְנַעֵר הֶעָפָר עַל רֹאשׁוֹ
וְאֵפֶר בִּגְדּוֹ וְיָשַב מַחֲרִישׁ
אַךְ מִסְתַּכֵּל בַּקָּהָל לוֹ סָבִיב.
הֵמָּה, גַּם הֵם, הִסְתַּכְּלוּ בּוֹ כֻּלָּם
מַחֲרִישִׁים הִסְתַּכְּלוּ בּוֹ שׁוֹתְקִים.
שׁוּב נָהֲרוּ גַּם עֵינָיו: וְהִבִּיט.
עַד שֶׁאָמְרוּ לוֹ: "הֲלֹא, יְהוּדִי,
קוּם וַעֲבוֹד אֱלֹהֵינוּ; רְאֵה,
כְּלוּם לֹא חָזַק אֱלֹהַי מִשֶּׁלְּךָ,
סוּר מֵחַטַּאת אֲבוֹתֶיךָ מֵאָז."
וַיִּסְתַּכֵּל בָּאוֹמֵר וְחִיֵּךְ:
"הֵן! כִּי גָּבַר אֱלֹהִים מֵאלֹהִים?…

------------------
יְתוֹמִים תִּשְׁעָה נַשְׂאוּ קוֹל בֶּכִי.
צָהֲלוּ פִּתְאֹם תִּשְׁעָה סוּס-צֶבִי,
שָׁאֲגוּ פִּתְאֹם תִּשְׁעָה בְּנֵי-לַיִשׁ,
וְצָרְחוּ פִּתְאֹם תִּשְׁעָה בְּנֵי-פֶרֶס.
וַיִּקְשֶׁה לְבַב אֵם-הבָּנִים בָּהּ,
לֹא פָּרְצוּ מִצַּעַר דִּמְעוֹתֶיהָ.
וּבַלַּיְלָה, בַּחֲצִי הַלַּיְלָה,
וַיִּצְנֹף סוּס בְּנָהּ דֶּמְיַן – זֶלֶנְקוֹ,
אֵשֶׁת בְּנָהּ דֶּמְיַן הָאֵם שָׁאֲלָה:
כְּלוּם חָסֵר חִטָּה צֶחָה מַלְבֶּנֶת?
אוֹ רוֹצֶה לִשְׁתּוֹת מִמֵּי הַזְּבֶטְשַׁן?"
אֵשֶׁת בְּנָהּ דֶּמְיַן הִיא תַּעֲנֶנָּה:

------------------
לָקַח לוֹ צֶבַע הַשַּׂרָק וְלֹא חָס עַל מְמוֹנוֹ, חָלִילָה!
וְיָצְאוּ מִמֶּרְכַּז-הַמַּעְגָּל קַרְנַיִם, חֲצָאִים שֶׁל קֹטֶר,
קֶרֶן צְהֻבָּה וּכְחֻלָּה, צְהֻבָּה וּכְחֻלָּה וְגוֹמֵר.
וְתַחַת הַמַּעְגָּל כְּעֵין פֶּרַח, וְלֹא הָיָה וְלֹא נִבְרָא כָּמֹהוּ,
יָפֶה עַד לְהַפְלִיא מְאֹד: שְׁלֹשָׁה כַּפְתּוֹרִים שֶׁעוֹלִים
בְּקָנֶה אֶחָד, וְהוּא לָבָן, וְכַפְתּוֹר וְכַפְתּוֹר וּפְרָחָיו,
חֶצְיָם אֲדֻמִּים וְחֶצְיָם כְּתֻמִּים, מַעֲשֵׂה-שְׂבָכָה.
יָפִים כָּל-כָּךְ, שֶׁאֵין הַפֶּה יָכוֹל לְהַגִּיד אֶת שִׁבְחָם!

------------------
"אִמִּי, אָכֵן הַכֵּלִים שֶׁשָּׁלַח הֵפֵיסְטוֹס לִי מַתָּן
מַעֲשֵׂה אֵל הֵם, בֶּן-אָדָם בֶּן-תְּמוּתָה לֹא יַעֲשֶׂה כְמוֹתָם.
הִנְנִי וְאֶלְבָּשֵׁם עָתָּה; וְאוּלָם אֶת-זֹאת אֲנִי יָרֵא,
פֶּן-יָבוֹאוּ הַזְּבוּבִים וּפָשְׁטוּ עַל-גְּוִיַּת פַּטְרוֹקְלוֹס
וְחָדְרוּ לְתוֹכוֹ דֶרֶךְ הַפְּצָעִים שֶׁחָתְכָה הַנְּחשֶׁת 
לַפְרוֹת בְּקִרְבּוֹ הָרִמָּה וּלְהַשְׁחִית אֶת-מַרְאֵה-גְוִיָּתוֹ¬ –
יַעַן-כִּי רוּחוֹ עֲזָבוֹ – כָּל-בְּשָׂרוֹ יֵלֵךְ וְיִמַּק".
לוֹ אֲמָרֶיהָ הֵשִׁיבָה תֶּטִּיס, לָהּ רַגְלֵי-הַכָּסֶף:

------------------
בְּשַׁגָּם כֹּה עָצַמְתָּ, בִּיכָלְתְּךָ לְאַבְּדֵנִי,
אִם אַךְ לֹא יַכֶּכָּה לְבָבְךָ הֶחָם.
בְּשַׁגָּם כֹּה עָצַמְתָּ, הִשָּׁבְעָה לְתָמְכֵנִי,
כִּי בִלְתְּךָ אֵין לִי גוֹאֲלֵי הַדָּם.
בְּשַׁגָּם כֹּה עָצַמְתָּ, מַפְרִיעָה אֵינֶנִּי,
אִם כַּפְּךָ בְּכַפִּי – תָּנוּחַ לָהּ שָׁם.

------------------
גְּמוּלָם שִׁלַּמְתִּי בְרֹאשָׁם. הוּא מֵגֵן עַל-בְּקָרוֹ, הִכִּיתִיו
בְּרָמְחִי הִטַּלְתִּי בִזְרוֹעִי, וַיִּפֹּל הָרִאשׁוֹן וַיִּכְרָע, 
אוּלָם הָעָם אֲשֶׁר אִתּוֹ –אִכָּרִים – הִתְפַּזְּרוּ, כִּי חָתּוּ.
שָׁלָל רַב אָנוּ נָחַלְנוּ מֵאֲשֶׁר בַּזּוֹנוּ בַשָּׂדֶה:
בָּקָר חֲמִשִּׁים עֲדָרִים אַף עֶדְרֵי הַצֹּאן כְּמִסְפָּרָם,
עִזִּים מְשׁוֹטְטוֹת וַחֲזִירִים חֲמִשִּׁים חֲמִשִּׁים עֲדָרִים,
סוּסִים אֲמֻצֵּי הַשֵּׂעָר בַּזּוֹנוּ שָׁם מֵאָה וַחֲמִשִּׁים, 

------------------
“לַיְלָה” בְּפִי אָדָם, / “עֲרָפֶל” בְּפִי הָאֵלִים
“הַמַּעֲטֶה” בְּפִי הַשּׁוֹלְטִים בָּעוֹלָם,
“חֹסֶר-אוֹר” בְּפִי הָעֲנָקִים, / “עֹנֶג-שֵׁנָה” בְּפִי הָאֶלְבִּים,
“יוֹצֵר-הַחֲלוֹמוֹת” בְּפִי עַם-הַנַּנָּסִים.
טוֹר
עֲנֵנִי, אַלְוִיס, / כִּי דּוֹמַנִי, לֹא נֶעְלַם
מִמְּךָ פֵּשֶׁר דָּבָר לְכָל הַיֵּשׁ: -
מַה שְּׁמוֹת הַמִּזְרָע / שֶׁזּוֹרְעִים בְּנֵי-אָדָם,
מַה שְּׁמוֹ בְּכָל הָעוֹלָמוֹת?
אַלְוִיס
“דָּגָן” – בְּפִי הָאָדָם, / “נֶבֶג” בְּפִי הָאֵלִים,
“לִבְלוּב-צְמִיחָה” בְּפִי שֵׁבֶט-הַוָּנִים,

------------------
וְאַתָּה, הֶקְטוֹר, הִתְאוֹשֵׁשׁ וּבָאתָ הָעִירָה וְשָׁמָּה
תֹּאמַר לְאִמְּךָ, הִיא אִמִּי, וְתֶאֱסֹף הַנָּשִׁים הַכְּבוּדוֹת,
וְעָלְתָה בְהֵיכַל אַתֵּנָה כְחֻלַּת-הָעַיִן בַּמְּצוּדָה,
וּבַמַּפְתֵּחַ גַּם תִּפְתַּח אֶת-דַּלְתֵי הַהֵיכָל הַקָּדוֹשׁ,
וְלָקְחָה הַשִּׂמְלָה הַגְּדוֹלָה וְהַיָּפָה לְמַרְאֵה עֵינֶיהָ, 
וַאֲשֶׁר יָקְרָה בְעֵינֶיהָ מִכָּל-אֲשֶׁר אִתָּהּ, וּפָרְשָׂה
אוֹתָה הַשִּׂמְלָה עַל-בִּרְכֵּי אַתֵּנָה יְפַת-הַמַּחְלָפוֹת

------------------
אוֹדִיסֵס הָאֱלֹהִי וַתִּשַּׁק אֶת-רֹאשׁוֹ וַתַּעַן:
"אַל-נָא בְּאַפְּךָ, אוֹדִיסֵס, כִּי אַתָּה לְפָנִים נַעֲלֵיתָ
בְּחָכְמָה עַל-כָּל-בְּנֵי-הָאָדָם! וְלָנוּ מִנּוּ הָאֵלִים 
פְּגָעִים, גַּם לֹא זָכִינוּ אֲשֶׁר נִתְעַנֵּג הַשְּׁנַיִם
יַחְדָּו עַל-אֲבִיבֵנוּ וְלִקְרֹב אֶל-מִפְתַּן הַזִּקְנָה.
עַתָּה אַל-יִחַר אַפְּךָ וְתֶאֱנַף בִּי, כִּי לֹא תֵכֶף
חַשְׁתִּי לְקַדֶּמְךָ בְּשִׂמְחָה אַחֲרֵי רְאוֹתִי פָּנֶיךָ,
יַעַן כִּי לִבִּי בְּחֻבִּי הָיָה לְעוֹלָם מִתְיָרֵא, 

------------------
וְרֵיחָן כְּרֵיח שָׂדֶה בְּלֵילוֹת חשֶׁךְ.
הֲלֹא יָפִיתִי, וְאַתָּה אֲהַבְתָּנִי?
מְלַקֵּט תֶּבֶן מִתֹּוךְ שַׂעֲרוֹתָי…
מִי יִתֶּן וְהָיִיתִי שׁוּב כִּהְיוֹתִי,
מִי יִתֶּן לִי אֶת יָפְיִי כְּיָפְיִי אָז,
וּנְעוּרַי שָׁבוּ, שָׁבוּ יְמוֹת הַמַּתְבֵּן,
אֲבִיב-אַהֲבָתֵנוּ, וְאַתָּה יוֹשֵׁב
בִּשְׁבִילִי עִם תִינוֹקוֹת שֶׁל בֵּית-רַבָּן…
מְלַקֵּט תֶּבֶן מִתּוֹךְ שַׂעֲרוֹתָי, –
וּבִקַּשְׁתִּיךָ לָתֶת לִי אֶת יְרוּשָלַיִם,
לֹא זוֹ שֶׁל זָהָב – זוֹ הַחֲרֵבָה!
עֲקִיבָא, תֶּן לִי אֶת יְרוּשָׁלַיִם!
הוֹי רָחֵל…

------------------
קָשְׁרוּ מִפְרָשָׂיו הַלְּבָנִים בִּרְצוּעוֹת שֶׁל-עוֹרוֹת חֲזָקוֹת.
נָפְחָה הָרוּחַ בַּמִּפְרָשׂ, וּבְשָׁאוֹן וַהֲמֻלָּה גְדוֹלָה
נֻפְּצוּ כָּל-גַּלֵּי-אַרְגָּמָן לְעֶבְרֵי הַסְּפִינָה הַטָּסָה.
הָיְתָה נִשֵּׂאת בַּגַּלִּים וְחוֹתְרָה לָהּ דֶּרֶךְ לְפָנֶיהָ.
וּכְשֶׁהֵכִינוּ אֶת-כְּלֵי הָאֳנִיָּה הַשְּׁחוֹרָה הַמְּהִירָה, 
קָמוּ הִצִּיבוּ קִיתוֹנוֹת הַיַּיִן הַמְּלֵאִים עַד שְׂפָתָם,
נָסְכוּ לָאֵלִים הַהֹוִים-לָנֶצַח וְזַרְעָם עַד עוֹלָם;
וְאוּלָם עַל-כֻּלָּם לְבִתּוֹ שֶׁל-זֵאוּס כְּחֻלַּת-הָעָיִן.

------------------
נָתַן לְהָסִיר מִלְחָמָה וּתְשֻׁאוֹת הַקְּרָב מִן-הַסְּפִינוֹת,
אֶפֶס לֹא נָתַן לוֹ לָשׁוּב בְּשָׁלוֹם מִשְּׂדֵה הַמִּלְחָמָה.
וְאַחַר שֶׁנָּסַךְ אֶת נִסְכּוֹ, הִתְפַּלֵּל לָאֵל זֶבְס אָבִינוּ,
שָׁב אֶל-הָאֹהֶל וַיִּטְמֹן בַּתֵּבָה שֶׁלּוֹ אֶת-הַסֵּפֶל.
יָצָא וְעָמַד לְנֹכַח הָאֹהֶל, כִּי נַפְשׁוֹ הִשְׁתּוֹקְקָה 
לִרְאוֹת בְּעֵינָיו מִלְחֶמֶת הַטְּרוֹיִים וְהָאֲכַיִּים.
וְאֵלֶּה חֲמֻשִׁים וְעוֹלִים סָבִיב לְפַּטְרוֹקְלוֹס הַגִּבּוֹר,
אוֹמְרִים לְהִשְׂתָּעֵר עַל-צִבְאוֹת הַטְּרוֹיִים בְּחָזְקָה וּבְכֹחַ.

------------------
יָשַׁב עָלָיו אוֹדִיסֵס, הָאִישׁ רַב-הַתְּלָאוֹת, הַנַּעֲלֶה.
פָּתְחָה פִּיהָ וַתַּעַן פֵּנֶלּוֹפֵּיָה הַנְּבוֹנָה:
"תְּחִלָּה אֶשְׁאָלְךָ אֲנִי עַל-אֹדוֹתֶיךָ, הַנָּכְרִי,
מִי אַתָּה, מִי שִׁבְטְךָ? מֵאֵיזֹה עִיר, מִי הוֹרֶיךָ?" 
עָנָה אוֹתָהּ אוֹדִיסֵס הָאִישׁ רַב-הַדַּעַת וַיֹּאמֶר:
"הוֹי, הָאִשָּׁה, הֲלֹא אֵין בָּאָרֶץ רַחֲבַת-יָדַיִם
אָדָם יִתֵּן בָּךְ דֹּפִי, תְּהִלָּתֵךְ הִגִּיעָה שָׁמָיְמָה,
דּוֹמָה לִתְהִלָּה שֶׁל-מֶלֶךְ יְרֵא-אֱלֹהִים, תָּם וְיָשָׁר,

------------------
וְהָיָה יָפֶה בִּשְׁבִיל הַקָּהָל הַיּוֹצֵא בִּמְחוֹלוֹת.
וְאוּלָם יֵשׁ בּוֹנִים אֹהָלִים, אֹהָלִים שֶׁל קְרָשִׁים, וּסְפוּנִים
שְׁטִיחִים שֶׁל פִּשְׁתָּן וּבַד, גְּדוֹלִים עֲשׂוּיִם לַדָּבָר.
(חֶנְוָנִים יוֹרְדִים לִירִידִים וְסוֹחֲרֵי הַתְּבוּאָה, לָאֵלֶּה
יֶשְׁנָם שְׁטִיחִים כָּאֵלֶּה וְטַבְּעוֹת-נְחֹשֶׁת עַל קְצוֹתָם).
וְכַמָּה מַעֲלוֹת טוֹבוֹת לָאֹהֶל הַנִּמְתָּח לִרְוָחָה!
לְאַחַר שַׁקְלָא וְטַרְיָא גָּמַר – וַיִּבֶן הָאֹהֶל.
יָצְאוּ אַרְבָּעָה אִכָּרִים וּבְיָדָם יָעֶה וּמִרְדָּה,

------------------
הָיָה מַכְרִיעַ בְּאַרְמוֹנוֹ אַחַד אַחַד הַחֲתָנִים,
כּוֹנֵן וּמוֹרֶה בָאֵלֶּה; וּצְפוּפִים נָפְלוּ כָרָעוּ.
אוּלָם כְּשֶׁאָזְלוּ כָל-חִצֵּי הַמּוֹשֵׁל הַמּוֹרֶה-בּחִצִּים,
הִצִּיג אֶת-קַשְׁתּוֹ עַל-יַד מְזוּזַת הָאוּלָם הַבָּנוּי 
יָפֶה מְאֹד וּסְמָכָהּ אֶל-פְּנֵי הַכֹּתֶל הַמַּזְהִיר.
לָבַשׁ לִכְתֵפָיו הַמָּגֵן הֶעָשׂוּי אַרְבַּע שְׁכָבוֹת,
חָבַשׁ לְרֹאשׁוֹ הָאַדִּיר קוֹבָעוֹ מַעֲשֵׂה-אָמָּן,
עוֹטֵר רַעְמַת סוּסִים מְעוֹפֶפֶת אֲיֻמּוֹת מִמָּעַל;

------------------
לִרְעֹף כַּמָּטָר, כַּגֶּשֶׁם עַל כָּל צָרָה אֲשֶׁר לֹא תָבֹא;
אַשְׁרֵי אֲשֶׁר אַנְחָתָם הַזּוֹלָה תְּקוּעָה בִּגְרוֹנָם,
תָּמִיד נְכוֹנָה וּשְׁמוּרָה לִהְיוֹת מְטַרְטֶרֶת בְּרַבִּים;
אַשְׁרֵי הַצּוֹעֲקִים וְנֶהֱנִים מֵעֹצֶם תְּרוּעָתָם הַנְּבוּבָה
אֲשֶׁר קָלְטוּ וְקָלְעוּ מִכָּל הָ“אֵיכוֹת” בָּעוֹלָם, –
הֵמָּה יִירְשׁוּ כְּבוֹד-שָׁר (וִיבֻשַּׂם לָהֶם!) וּמַחְמְאוֹת
חַכְמֵי-דוֹר יוֹדְעִים בְּדִיּוּק אֵיךְ קוֹנֵן הַנָּבִיא וּמָתַי;
אַשְׁרֵי אֲשֶׁר לֹא יֵדְעוּ מָה הוּא כְּאֵב אֵלֶם מְשַׁתֵּק

------------------
אָכֵן, אִם-כֵּן הוּא הַדָּבָר, אֵין-זֶה כִּי-יִיטַב בְּעֵינָי;
אוּלָם אַתְּ שְׁבִי-לָךְ וָדֹמִי וְשִׁמְעִי בְקוֹלִי וּדְבָרָי, 
וְלֹא יוֹעִילוּךְ כָּל-הָאֵלִים, כָּל-כַּמָּה שֶׁיֵּשׁ בָּאוֹלִימְפּוֹס,
בְּקוּמִי וְאַנִּיחַ עָלַיִךְ כַּפַּיִם, אִי-אֶפְשָׁר לְנַצְּחָן".
כָּכָה סָח; נִבְהֲלָה הֵרָה הַגְּבִירָה גִּדְלַת-הָעָיִן,
יָשְׁבָה, הִתְאַפְּקָה מַחֲרִישָׁה וַתִּכְבֹּשׁ אֶת-לִבָּהּ בְּכֹחַ,
וְכָל-אֱלֹהֵי הַשָּׁמַיִם בְּהֵיכָלוֹ שֶׁל-זֶבְס נֶעֱצָבוּ; 

------------------
וְאִם-גַּם יִתְפָּאֵר וְאוֹמֵר, כִּי כֻלּוֹ הַנְּחשֶׁת הַקָּשָׁה".
הֵשִׁיב אֲמָרָיו הַמּוֹשֵׁל אַפּוֹלוֹן בֶּן-זֵאוּס וַיֹּאמֶר:
"אֲבָל, הַגִּבּוֹר, עֲרוֹב אֶת-לִבֶּךָ, הִתְפַּלֵּל לָאֵלִים!
אוֹמְרִים עָלֶיךָ: בַּת-אֵלִים, הִיא אַפְרוֹדִיטָה, הוֹרָתְךָ; 
אֶפֶס הַלָּז הֲלֹא אִמּוֹ קַלָּה מִמֶּנָּה בָּאֵלוֹת:
זוֹ – מִבְּנוֹת-זֵאוּס, וְזוֹ – הֲלֹא זְקַן-הַיַּמִּים אָבִיהָ.
שָׂא אֶת-הַנְּחשֶׁת הַקָּשָׁה, אֶת-הַקַּיֶּמֶת, וְאַל-תַּעֲרֹץ,
לִבְּךָ אַל-יִפֹּל מִדְּבָרָיו הַמְּלֵאִים אִיּוּמִים וּנְאָצָה".

------------------
לְבָבִי חֶרְפָּה לֹא יַעְטֶה עַל-שִׁבְטְךָ, כַּאֲשֶׁר אָמָרְתָּ".
כָּכָה הִבִּיעַ. וַיִּשְׂמַח לָאֶרְטֵס וַיְדַבֵּר אֶת-דְּבָרָיו:
"הוֹי, מַה יּוֹם מִיּוֹמַיִם, הָאֵלִים הַיְּקָרִים, מָה אָגִיל
אֲשֶׁר יִתְחָרֶה בְּנִי בְּבֶן-בְּנִי בִּגְבוּרַת מִלְחָמָה!" 
קָרְבָה אֵלָיו אַתֵּנָה כְּחֻלַּת-הָעַיִן וַתֹּאמֶר:
"הוֹי, בֶּן-אַרְקֵיסְיוֹס, הַיָּקָר לְנַפְשִׁי מִכָּל-רֵעַי אִתִּי!
קְרָא לְזֵאוּס אָבִינוּ וּלְבִתּוֹ כְּחֻלַּת-הָעָיִן,
עוֹפְפָה בְּכֹחַ חֲנִיתְךָ אֲרֻכַּת-הַצֵּל וַהֲטִילֶנָּה".

------------------
לִהְיוֹת מִשְׁכָּן לְעוֹף שָׁמַיִם,
מָכוֹן לִי לָנוּחַ עָלָיו."
הוֹצִיא רֹאשׁוֹ וֵינֵמֵינֶן,
מִן הַמַּיִם הוֹצִיא רֹאשׁוֹ,
יָשַׁב לוֹ עַל גַּב הַנֶּשֶׁר.
וְהָעַיִט גְּדָל-הָאֶבְרָה
עָלָה מִן הַיָּם וַיָּרֹם
וַיְבִיאֵהוּ אַרְצָה פּוֹחְיָה.
יָשַׁב בּוֹכֶה שְׁנַיִם לֵילוֹת
וּמְקוֹנֵן שְׁלֹשָׁה יָמִים,
כִּי לֹא יָדַע אֶת הַדֶּרֶךְ,
כִּי לֹא מָצָא אֶת הַנְּתִיבָה
לָשׁוּב לְאֶרֶץ מְכוֹרָתוֹ.
בָּאָה רָצָה אָמַת לוֹחִי
וַתֵּחָפֵז אֶל הַגְּבֶרֶת:
"הֵן שָׁמַעְתִּי קוֹל שֶׁל בְּכִיָּה,
תַּאֲנִיָּה עַל הַמָּיִם."

------------------
אִלּוּ לֹא בָא פּוּלִידַמַס וַיֹּאמֶר לְהֶקְטוֹר הַגִּבּוֹר: 
"הֶקְטוֹר, הֵן קָשֶׁה מִמְּךָ לָלֶכֶת בַּעֲצָתוֹ שֶׁל-אָדָם,
יַעַן כִּי אֵל חֲנָנְךָ עֲלִילוֹת מִלְחָמָה מְרֻבּוֹת
וְאָמוֹר אָמַרְתָּ גַם בְּעֵצָה עַל-כֹּל נַעֲלֵיתָ וּבְחָכְמָה;
אֶפֶס לִתְפֹּס הַכֹּל הֵן יִבָּצֵר מִמְּךָ וְלֹא תוּכָל.
אֵלֶּה חֲנָנָם הָאֵל כָּל-עֲלִילוֹת מִלְחָמָה וּגְבוּרָה, 
(אֵלֶּה בִמְחוֹלוֹת יִתְנוֹסְסוּ, מִשְּׁנֵיהֶם – בְּכִנּוֹר וּנְגִינָה).
אֵלֶּה – זֵאוּס הַמַּבִּיט-לְמֵרָחוֹק חֲנָנָם הַתְּבוּנָה,

------------------
קָרָא, וְקוֹלוֹ קוֹל גָּדוֹל, לְכָל-הַקִּיקְלוֹפִּים – לַשְּׁכֵנִים,
לְאֵלֶּה הַשּׁוֹכְנִים בִּמְעָרוֹת-הַצּוּרִים הַנְּתוּנוֹת-לָרוּחוֹת. 
הֵמָּה שָׁמְעוּ צִוְחָתוֹ, מִכָּל-הָעֲבָרִים נִקְהָלוּ,
עָמְדוּ מִסָּבִיב לַמְּעָרָה, שְׁאֵלוּהוּ לַצָּרָה בָּאַתְהוּ:
"מַה לְּךָ, הוֹי, פּוֹלִיפֵם, שֶׁכָּכָה נִזְעָקְתָּ, וְקוֹלְךָ
עוֹלֶה בְּלֵיל-הָאַמְבְּרוֹסְיָה, הִפְרַעְתָּ שְׁנָתֵנוּ הַמְּתוּקָה?
אוּלַי נָהַג אֶת-צֹאנְךָ אַחַד הָאָדָם וְלֹא רְצוֹנְךָ? 
אוּלַי בָּאוּ לָקַחַת אֶת-נַפְשְׁךָ בְּעָרְמָה אוֹ בְּכֹחַ?"

------------------
זֶבְס אַךְ-הוּא הַיּוֹדֵעַ וְכָל-יֶתֶר הָאֵלִים הַנִּצְחִים,
מִי-הוּא הָאִישׁ מִן-הַשְּׁנַיִם, שֶׁנֶּחְתַּךְ גּוֹרָלוֹ לַמָּוֶת".
מִלֵּל הַשָּׂב הָאֱלֹהִי וַיָּשֶׂם בְּמֶרְכַּבְתּוֹ הַכְּבָשִׂים, 
עָלָה עָלֶיהָ וַיִּמְשֹׁךְ בְּיָדָיו אֵלָיו אֶת-הַמּוֹשְׁכוֹת;
עָלָה וְיָשַׁב עַל-יָדוֹ אַנְטֵנוֹר בְּמִרְכֶּבֶת תִּפְאַרְתּוֹ;
הִפְנוּ מֶרְכַּבְתָּם לְאָחוֹר, נֶחְפָּזִים בַּדֶּרֶךְ אִלְיוֹנָה.
וְהֶקְטוֹר בְּנוֹ שֶׁל-פְּרִיאַמּוֹס וְאוֹדִיסֵס הָאִישׁ הָאֱלֹהִי

------------------
תִּקְוָתִי, כִּי עוֹד אֶזְכֶּה וְאֶרְאֶה אִשָּׁה תּוֹפֶשֶׂת אוֹתָן בֵּין בִּרְכֶּיהָ וְטוֹוָה אוֹתָן.
בְּחַיַּי, מַר טוֹבִּיאַשׁ, מָחָר אֲנִי חוֹזֵר לְבֵיתִי.
בַּת-אָחִיךָ אֵינָהּ רוֹצָה לְהֵרָאוֹת, וְאִם גַּם תֵּרָאֶה, אֲנִי אֶעֱרֹב אַרְבָּעָה כְּנֶגֶד אֶחָד, שֶׁלֹּא אֶמְצָא חֵן בְּעֵינֶיהָ.
וְגַם הַדֻּכָּס בְּעַצְמוֹ חוֹזֵר אַחֲרֶיהָ.
אֵין לָהּ כָּל חֵפֶץ בַּדֻּכָּס.
אֵינָהּ רוֹצָה לְהִנָּשֵׂא לְאִישׁ עוֹלֶה עָלֶיהָ בְּמַעֲלָה, בְּשָׁנִים אוֹ בְחָכְמָה.
אֲנִי בְּעַצְמִי שָׁמַעְתִּי כְּשֶׁנִּשְׁבְּעָה.

------------------
אוּלַי טָעַמְנוּ מִשָּׁרָשִׁים שׁוֹטִים
הַלּוֹקְחִים מֶנּוּ בִּינָתֵנוּ?
מֶקְבֶּת
יִהְיוּ
בָּנֶיךָ מְלָכִים.
בֶּנְקוֹ
אַתָּה תִהְיֶה מֶלֶךְ.
מֶקְבֶּת
וְגַם אַלּוּף-קוֹדוֹר; לֹא כֵן הַדָּבָר?
בֶּנְקוֹ
עַל מַנְגִּינָתוֹ וְעַל טָפְסוֹ, מִי פֹה?
רוֹס
מֶה עָלַץ לֵב הַמֶּלֶךְ, אֲשֶׁר שָׁמַע
נִצְחוֹנוֹ שֶׁל מֶקְבֶּת! אַךְ כְּבֹא הָרִנָּה
אֵיךְ נֶאֱבַקְתָּ עִם הַבּוֹגֵד, עָמַד
יֵשׁ מְהַלְלֶךָּ וְיֵשׁ מַחֲשֶׁה מִשְׁתָּאֶה
מַה יֵּשׁ שֶׁלְּךָ וּמַה שֶׁלּוֹ. אַךְ דַּי!
וּכְשֶׁהִתְבּוֹנֵן לַעֲלִילוֹת אוֹתוֹ יוֹם,

------------------
– לֹא עֵת לְהִנָּפֵשׁ! אֵין פְּנַאי, הַתּוֹקֵעַ!
עוֹד מוֹרְקִים חֲנִיתוֹת, עוֹד אוֹיֵב יָרֵעַ.
רַבִּים מִמֶּנּוּ הַיּוֹם הָעֲרֵלִים.
תְּקַע וְיֵחָלְצוּ הַיּוֹשְׁבִים עַל הַכֵּלִים!
– גַּם קַרְנֵי הַחַמָּה בִּי כִלּוּ חֲמָתָן.
הַגֵּד מַה בְּפִיךָ? – כִּי נָפַל יוֹנָתָן.
– עוֹד שְׁנַיִם לִי בָנִים פֹּה בַמַּעֲרָכָה,
תָּנַח עַל רֹאשׁ מֵבִיא שְׁנַיִם הַבְּרָכָה.
רַבִּים מִמֶּנּוּ הַיּוֹם הָעֲרֵלִים.
תְּקַע וְיָבוֹאוּ הַשְּׁבָטִים הַבְּדֵלִים!
– אַל נָסוֹג מִמְּקוֹם בּוֹ נַעֲמֹדָה, אַל נוּעַ.

------------------
יַד אֱלֹהִים הָיְתָה בָּם וְרֹעַ מַעֲלְלֵיהֶם,
יַעַן וּבְיַעַן לֹא כִבְּדוּ אִישׁ עַל-פְּנֵי הָאֲדָמָה,
מֵרָשָׁע עַד אָצִיל, הַבָּאִים לְחַלּוֹת פְּנֵיהֶם. 
בַּחֲטָאֵיהֶם וּזְדוֹנָם בָּאָם הָאָבְדָן הָאָיֹם.
קוּמִי וְקִרְאִי לִי בְּשֵׁם כָּל-הָאֲמָהוֹת בָּאַרְמוֹן,
אֲשֶׁר תְּזַלְזֵלְנָה בִּכְבוֹדִי, גַּם אֵלֶּה אֲשֶׁר לֹא חָטְאוּ".
עָנְתָה אֲזַי אֶבְרִיקְלֵיָה אֹמַנְתּוֹ הַיְּקָרָה וַתֹּאמֶר:
"אֲבָל, יַלְדִּי, אַךְ דְּבָרִים נְכוֹנִים לְךָ אֲסַפֵּרָה, 
נָשִׁים חֲמִשִּׁים בָּאַרְמוֹן, הֵן הָאֲמָהוֹת אֲשֶׁר

------------------
כָּכָה הִבִּיעַ בֶּן-נֶסְטוֹר הַגִּבּוֹר וַיִּנְהַג הַסּוּסָה,
מָסַר בִּידֵי מֶנֶּלָּאוֹס, וְלֶב-מֶנֶּלָּאוֹס בֶּן-אַטְרֵס
יָגִיל בּוֹ כְּמוֹ שֶׁתָּגִיל קָמָה רַעֲנַנָּה אֶל-טְלָלִים
עוֹדָהּ אָבִיב עַל-כַּנָּהּ, וּשְׁדֵמוֹת סוֹמְרוֹת אֲלֻמּוֹת, –
כָּכָה יָגִיל גַּם לִבְּךָ אֲזַי מֶנֶּלָּאוֹס הַגִּבּוֹר". 
נָשָׂא אֲמָרָיו וַיַּעַן, וַיְדַבֵּר אֶת-אִמְרוֹת-הַכָּנָף:
"אַנְטִילוֹכוֹס, הַפַּעַם אָנֹכִי אֲוַתֵּר עַל-דַּעְתִּי,
אֶחְדַּל מִקִּצְפִּי, כִּי לְפָנִים הֲלֹא לֹא הֵעַזְתָּ פָנֶיךָ

------------------
נָכוֹן לִהְיוֹת לְבָעֵר.
כְּנָחָשׁ קָטָן, נָחָשׁ עָרוּם,
הַמִּתְפַּתֵּל חֶרֶשׁ,
עָלוּ לְשׁוֹנוֹת אֵשׁ בּוֹעֶרֶת
לוֹחֲכוֹת הַקֶּרֶשׁ.
הָיוּ רְגָעִים וְהַלֶּהָבוֹת
קָפְצוּ, אָצוּ, רָצוּ
וְשָׁבוּ עַל עֲקֵבָן, – פִּתְאֹם
בָּאוּ וְנִלְחָצוּ,
וּבְכָל רָחְבָּן בְּגַעְגּוּעִים
חָבְרוּ לָעַמּוּדִים,
וְהָעַמּוּדִים – הֵם עֲשֵׁנִים,
רֶגַע – וְהָיוּ לְאוּדִים.
קַרְשֵׁי אֹרֶן, קְרָשִׁים שְׁלֵמִים,
פְּנֵיהֶם פְּנֵי-אַרְגָּמָן
וְכִפְנֵי הַלְּבֵנִים אָדְמוּ,
שֶׁהַפּוֹעֵל שָׂמָן
תּוֹךְ הַכִּבְשָׁן, וּבַחֲדָרִים –

------------------
 בֵּין קִבְרוֹת דּוֹר-נֵכָר
אָז אוֹתוֹ הָרֶגַע הַשּׁוֹקֵט הִגִּיעַ,
בּוֹ יוּעַם הַנֶּקָּר וּכְלַהַב יוֹפִיעַ,
כְּלַהַב הַחֶרֶב וְהִיא בַּרְזֶל-עָשׁוֹת;
וְשַׁבְרִירִים שֶׁל גַּלִּים וְגֻלּוֹת נִגְרָשׁוֹת
מִתְגַּלִּים בַּמַּיִם, וְרִקְמָתָם נִמְשֶׁכֶת
כְּצִיּוּרֵי פִתּוּחִים עַל פְּנֵי הַמַּתֶּכֶת.
וּלְאִטִּי לְאֹרֶךְ הַנַּחַל הָלַכְתִּי,
וָאַעַל הָהָרָה וּבְחָרְבָּה דָרַכְתִּי.
בֵּין קִבְרוֹת דּוֹר-נֵכָר אֲנִי הִתְהַלָּכְתִּי,
וּבְחַבְלֵי-הַקֶּסֶם נֶהְדַּפְתִּי, נִמְשָׁכְתִּי,

------------------
שְׁבוּ לָכֶם פֹּה, הַחֲרִישׁוּ וְאִכְלוּ לִרְצוֹנְכֶם, אוֹ רַחֲקוּ
לִבְכּוֹת מֵעֵבֶר לַדֶּלֶת. וְאוּלָם הַקֶּשֶׁת תַּשְׁאִירוּ 
פֹּה לַחֲתָנִים וְיַתְחִילוּ בִּקְרַב-הַתַּחֲרוּת הָאָיֹם;
יַעַן כִּי וַדַּאי לֹא בְנָקֵל תִּדָּרֵךְ הַקֶּשֶׁת הַמְּשֻׁפָּה,
כִּי אֵין בְּקֶרֶב כָּל-קְהַל-הַנֶּאֱסָפִים הַגָּדוֹל
גֶּבֶר הַדּוֹמֶה לְאוֹדִיסֵס, וְאָנֹכִי הֵן עֵינַי רָאוּהוּ,
זָכוֹר אֶזְכְּרֶנּוּ אַף כִּי אָנִכי אָז קָטָן עוֹדֶנִּי". 
כָּכָה הִבִּיעַ; וְאוּלָם לִבּוֹ בְקִרְבּוֹ מְקַוֶּה

------------------
הָהּ, מַה-יּוֹם זֶה מִיָּמִים,
מַה-לְּיוֹנָתִי כִּי נֶאֱנָחָה?
וּמַלְאָכִי יֵשֵׁב דּוּמָם…
וּמַלְאָכִי יַעֲנֶה כָּכָה:
–רְגָעִים סְפוּרִים, שָׁעָה קַלָּה,
אֵשֵׁב פֹּה – הֲלֹא כְּבָר בָּאתִי…
שׁוּב לֹא אָבֹא לְעוֹלָמִים.
בְּאָזְנֵי אִמִּי זֹאת דִּבָּתִי:
–הָיְתָה בִּתֵּךְ בַּת יוֹצְאָנִית,
וּבָעֶרֶב, מִדֵּי צֵאתָהּ
בֵּית הַמְּלָאכָה, הִיא נִפְגֶּשֶת
עִם “סְטוּדֶנְט” הַמְּנַשֵּׁק אוֹתָהּ.
–שֶׁקֶר, כָּזָב, שָׁוְא וְכַחַשׁ,
שֶׁקֶר עָנְתָה בָּךְ כּוֹזֵבָה.
מִי הִלְשִׁינָה? – “כְּלוּם יָדַעְתִּי?” –

------------------
פָּטַר אֶת-קְהַל הַנֶּאֱסָפִים, וְהֵם נֶחְפְּזוּ כֻלָּם לַנָּשֶׁק.
פָּתְחוּ כָל-שַׁעֲרֵי הַחוֹמָה, נֶחְפַּז הָעָם וַיִּשְׂתָּעֵר,
רַגְלִים וְרוֹכְבֵי הָרֶכֶב; וַתָּקָם הֲמֻלָּה נוֹרָאָה. 
לִפְנֵי שַׁעַר הָעִיר שָׁם גִּבְעָה נִשָּׂאָה וְרָמָה
הַרְחֵק מִמִּישׁוֹר הָעִיר, וְנִתְּנָה לְהַקִּיפָהּ מִסָּבִיב,
לָהּ בַּטִּיאֵיָה יִקָּרֵא בִשְׂפַת בְּנֵי אָדָם, וְאוּלָם
קֶבֶר מִירִינָה הַקַּלָּה בְּנֵי הָאֵלִים יְכַנּוּהָ.
שָׁמָּה עָרְכוּ הַטְּרוֹיִים וּבַעֲלֵי בְרִיתָם עַל-יָדָם. 

------------------
עָרְכוּ סוּסֵיהֶם בְּשׁוּרוֹת, קָפְצוּ מֵעַל הַמֶּרְכָּבוֹת,
פָּרְקוּ אֲזֵנָם הַטּוֹב, הִנִּיחוּהוּ עַל-פְּנֵי הָאֲדָמָה,
קְרוֹבִים אִישׁ אֶל-רֵעֵהוּ, כִּי צַר מְאֹד הַשָּׂדֶה בֵינֵיהֶם. 
וְהֶקְטוֹר שָׁלַח הָעִירָה אֶת-שְׁנֵי הַכָּרוֹזוֹת לְהָבִיא
מַהֵר הַטְּלָאִים הַשְּׁנַיִם וְלִקְרֹא לַמֶּלֶךְ פְּרִיאַמּוֹס.
וַאֲגַמֶּמְנוֹן הַמּוֹשֵׁל צִוָּה לְטַלְתִּבְּיוֹס כִּי יֵלֵךְ
אֶל-הָאֳנִיּוֹת הַקַּלּוֹת וְיָבִיא מִיָּד אֶת-הַטָּלֶה;
שָׁמַע וְלֹא הִמְרָה אֶת-פִּי אֲגַמֶּמְנוֹן הַדּוֹמֶה-לָאֵלִים. 

------------------
 אֲמִתּוֹת שְׁתַּיִם נִבְּאוּ לִי, וְהֵן
פְּתִיחָה מֻצְלָחָה לְמַעֲרָכָה,
שֶׁתָּכְנָהּ מְלוּכָה. 
תּוֹדָתִי נְדִיבֵי-עָם!
 לֹא, אוֹתוֹ קוֹל-קוֹרֵא מִחוּץ לַטֶּבַע
לֹא יוּכַל לִהְיוֹת רַע – וְגַם טוֹב. אִם רַע הוּא,
מַדּוּעַ צְפוּנָה בוֹ עֲרֻבַּת-הַהַצְלָחָה,
כִּי הִתְחִיל בָּאֱמֶת? הִנְנִי קוֹדוֹר.
וְאִם טוֹב, מַה תְּבִיאֵנִי לְנִסָּיוֹן,
וּשְׂעָרִי סִמֵּר לְמַרְאֵה-בַלְהוֹתָיו,
לִבִּי הָעַז כְּבָר הוֹלֵם עַל צַלְעוֹתָיו,
שֶׁלֹּא כְדֶרֶך טִבְעוֹ? זְוָעוֹת הֹווֹת
הֵן רָפוֹת מִבַּלָּהוֹת שֶׁבַּדִּמְיוֹן,

------------------
שׁוּב הִתְנַעֵר, הִכָּה גַלִּים
עַקְמוּמִיִּים, עֲקַלְקַלִּים,
הִזָּה עַל חוֹלוֹת חֲשׂוּפוֹת,
כִּסָּה שְׁנוּנִיּוֹת עֲטוּפוֹת
אַצּוֹת שְׁחֻמּוֹת יְרַקְרַקּוֹת,
סָרַק אוֹתָם רַכּוֹת רַכּוֹת,
חוּטִים דַּקִּים וַאֲנִינִים
נִתְלוּ בָמוֹ פְּנִינִים פְּנִינִים;
וְאֶת הַפְּגִימוֹת וְאֶת-הַפִּיּוֹת
סָכַר, שִׁבֵּץ מַרְגָלִיּוֹת.
וּבֵין כְּרִית וּכְרִית סַרְבָנִי
תָּשַׁשׁ כֹּחוֹ וַיֵּעָנִי;
אַךְ קִלּוּחִים, פְּעוֹטֵי זְרָמִים,
מִן הַמְּפַגְּרִים בֵּין הָרָמִים,
עוֹד הִזְדָּרְזוּ שָׁעָה תְמִימָה

------------------
לוֹ “לֵיל הָאַנְקוֹר” בָּעָם, שׁוֹטֶה זֶה הָיָה זוֹכֶה
לְכַמָּה רְצוּעוֹת, עֲדֵי יִשְׁתַּטַּח לוֹ עַל מִטָּתוֹ.
יוֹשֵׁב לוֹ כְּאַנְקוֹר נִפְחָד וְקוֹלֵט לְתוֹךְ עֵינָיו הַבְּרָקִים,
בָּרָק וּבָרָק כְּשֶׁהוּא שׂוֹרֵט מַחֲשַׁכֵּי שָׁמָיִם,
וְעֵינוֹ לֹא תִּשְׂבַּע מֵרְאוֹת…
אַךְ לִבּוֹ הָיָה לֵב-זָהָב,
זָהָב מְזֻקָּק וְלֹא לֵב, וְלֹא הָיְתָה מֵעוֹלָם פְּגִיעָתוֹ
רָעָה אֲפִילוּ בִּזְבוּב שֶׁעַל גַּבֵּי הַקִּיר; וְהַיְּלָדִים
מְקַנְטְרִים הָיוּ אוֹתוֹ וּ“וֶלְוֶלֶה-שׁוֹטֶה” כִּנּוּהוּ,

------------------
הֵם לוֹ יִשָּׁמְעוּ, כִּי יִפְקֹד, וְאִם-גַּם עַל-אַפָּם וַחֲמָתָם".
לוֹ אֲמָרֶיהָ הֵשִׁיבָה אָז אִירִיס הַמְּהִירָה-כָרוּחַ: 
"תּוֹפֵשׂ-הָאָרֶץ הַנֶּעְטָר תַּלְתַּלִּים מַשְׁחִירִים, הַאֻמְנָם
אָבִיא דְבָרֶיךָ הַקָּשִׁים, כָּל-דִּבְרֵי הֶעָתָק לְזֵאוּס?
אוּלַי תִּתְיַשֵּׁב בְּדַעְתְּךָ? הֵן נָקֵל לְהַטּוֹת לֵב נָדִיב.
אַתָּה יָדַעְתָּ כִּי אֵלוֹת הַנְּקָמוֹת נִשְׁמָעוֹת לַזְּקֵנִים".
הֵשִׁיב אֲמָרָיו וַיַּעַן פּוֹסֵידוֹן הַמַּרְגִּיז-אֲדָמוֹת: 

------------------
בְּפִי אָדָם – “רוּחַ”, “הַמְּשֻׁלְהָב” בְּפִי הָאֵלִים,
“הַצּוֹהֵל” בְּפִי הַמּוֹשְׁלִים בַּכֹּל,
“הַנּוֹהֵם” בְּפִי הָעֲנָקִים, “הָרוֹעֵשׁ” בְּפִי הָאֶלְבִּים,
“סַעַר” – בְּמִשְׁכְּנוֹתֶיהָ שֶׁל הֶל.
טוֹר:
עֲנֵנִי אַלְוִיס, כִּי, דוֹמַנִי, לֹא נֶעְלַם
מִמְּךָ פֵּשֶׁר-דָּבָר – כָּל-הַיֵּשׁ:
מַה שְּׁמוֹת הָאֲוִיר הַלֹּא-נָע וְלֹא-זָע,
מַה שְּׁמוֹ בְּכָל הָעוֹלָמוֹת?
אַלְוִיס:
בְּפִי אָדָם – “שֶׁקֶט-הָאַוִּיר”, בְּפִי הָאֵלִים “גַּלִּינָה”,
“מָנֹח-הָרוּחַ” בְּפִי הַוָּנִים,

------------------
אֲשֶׁר אָמַרְתָּ לְהֲרִימוֹ – וַיִּכְבַּד מִמֶּךָּ,
אֲשֶׁר דִּמִּיתָ לְנַעֲרוֹ – וְלֹא יָכֹלְתָּ לוֹ,
וַתְּחַבְּקֶנּוּ כְּחַבֵּק אֶת הָאִשָּׁה
וַתַּשְׁלִיכֵהוּ לְמַרְגְּלוֹתַי וְהִצַּבְתִּיהוּ עַל-יָדֶךָ –
הִנֵּה הַחֲלוֹם וְזֶה פִתְרוֹנוֹ.
בֹּא יָבֹא אִיש חָזָק, אַדִּיר יֶאֱתֶה,
וְכֹחַ לוֹ וְאוֹן לוֹ כְּכֹחַ צְבָא-אַנוּ וְאוֹנוֹ,
וְהוּא יִקְרָא לְךָ לִשְׂרוֹת עִמּוֹ,
יִתְבָּעֲךָ לְהֵאָבֵק אִתּוֹ.
יָדְךָ תָּעֹז עָלָיו וְיִשְׁכַּב לְמַרְגְּלוֹתָי,
וְאִמַּצְתִּיהוּ כְבֵן לִי, וְהָיָה לְךָ לְאָח,

------------------
אוֹ לִכְשֶׁאָרְכוּ לָמוֹ יְמֵי חָלְיָהּ שֶׁלָּהּ וּמְרוּדֶיהָ.
וְיֵשׁ אֲשֶׁר הָיוּ לִפְעָמִים גַּם מַעֲרִימִים עַל אַבָּא,
קִבְּלוּ כָל מַה שֶּׁקִּבְּלוּ וְרִפְּאוּ בוֹ אַנְשֵׁי בֵיתָם.
אֶפֶס בַּתְּקוּפָה הַהִיא הָיָה מִשְׁתַּמֵּט וּמְסָרֵב,
נַעֲנֶה רַק לְמַכִּירָיו-מֵאָז, לַנֶּאֱמָנִים בִּבְרִיתוֹ,
טֶרֶם יְהִי רוֹפֵא בָאָרֶץ, וְאֵין רוֹפֵא-בְהֵמוֹת בַּמְּדִינָה.
גַּם מַתַּן שָׂכָר לֹא הָיָה מְקַבֵּל לַחֲלוּטִין, שְׂכַר טִרְחָה,
לְרַבּוֹת מְחִיר הָרְפוּאָה הַטּוֹבָה וְהַמִּשְׁחָה הַבְּדוּקָה.

------------------
וְאוּלָם כְּשֶׁזָּקַן לִיקוּרְגוֹס בְּהֵיכָלוֹ וַיָּבוֹא בַיָּמִים,
נָתַן הַנֶּשֶׁק לְגֶבֶר עֲמִיתוֹ, הוּא אֶרֶבְתַּלְיוֹן.
לְבָשׁוֹ הַלָּז וַיִּתְבַּע אֶת-כָּל-הַגִּבּוֹרִים לְמִלְחָמָה; 
אוּלָם הֵם חָלוּ מִפָּנָיו וְלֹא עָרְבוּ אֶת-לִבָּם, נִבְהָלוּ;
וְרוּחִי הֶעָשׂוּי לְלֹא-חָת עוֹרְרַנִּי, וָאֶאֱסֹר מִלְחָמָה
נֶגֶד גְּבוּרָתוֹ, וְאָנֹכִי הַצָּעִיר בְּכָל-הַגִּבּוֹרִים.
עִמּוֹ נֶאֱבַקְתִּי, וַתִּתֶּן-לִי פַּלַּס-אַתֵּנָה הַתְּהִלָּה,
יָדִי הָיְתָה בַגֶּבֶר הַגָּדוֹל וְהָאַדִּיר בַּגְּבָרִים; 

------------------

 הָאֲגָם
נִרְדָּם, חוֹלֵם הָאֲגָם,
עָבִים בּוֹ נִבָּטִים.
סוּף לָאֵבֶה דוֹבֵב, שָׂח
דְּבָרִים מְפֹרָטִים.
מַעְיָן פֶּלִאי אוֹמֵר שִׁיר
לַחַשׁ לוֹ וּלְהָטִים,
וּמְשַׁלֵּחַ גַּל בְּבִיב
קוֹצֵף וַּבָרְהָטִים.
דָּגִים פְּזִיזִים, דְּגֵי הָרְקָק,
פּורְצִים – וְנִמְלָטִים.
מִנְיָן קָרֵב, לָבָן, צַח:
בְּנֵי אַוָּזִים שָׁטִים, –
פְּנֵי הַמַּיִם, רְאִי הַפָּז,
נַעֲשִׂים קְמָטִים קְמָטִים.

------------------
וְעָמַד הָעוֹלָם מִשַּׂחֲקוֹ וְעָסַק בְּהִלְכוֹת הַמָּרָק,
מוֹצֵא אֶת-טַעְמוֹ לִשְׁבַח וּפְתִיתֵי הַשְּׁקֵדִים מְתוּקִים.
נִגְּנוּ הַמְּנַגְּנִים בֵּינְתַּיִם עַד אָפֵס הַמָּרָק הַשָּׁמֵן.
וְיוֹסְל שׁוּב עוֹלֶה לְדוּכָן עַל-יַד שֻׁלְחָן בְּאֶמְצַע הָאֹהֶל:
“מַתְּנוֹת יְדִידֵי הֶחָתָן וּמַתְּנוֹת יְדִידִי הַכַּלָּה”.
יָצָא רְפָאֵל חוֹטִינְסְקִי וּבְיָדוֹ טַס-כֶּסֶף וְעוֹד כֶּלִי,
שָׂמָם עַל-גַּבֵּי הַשֻּׁלְחָן וַיִּפֶן וַיֵּשֶׁב עַל מְקוֹמוֹ;
הֵנִיף הַבַּדְחָן הַטַּס, מַרְאֶה לַקְּרוּאִים וּמַכְרִיז:

------------------
לוֹ הֲשִׁיבוֹתָ אֲמָרִים, אֶבְמֵיאוֹס רוֹעֵה-הַחֲזִירִים:
"זֶה הוּא הַכֶּלֶב שֶׁל-אוֹתוֹ הַגֶּבֶר שֶׁמֵּת בַּמֶּרְחַקִּים.
וְאִלּוּ הָיָה מַרְאֵהוּ וְכֹחוֹ בְמָתְנָיו, כִּהְיוֹתוֹ
עֵת עֲזָבוֹ אוֹדִיסֵס, בְּצֵאתוֹ לְהַצּוֹת עַל-טְרוֹיָה,
כַּמָּה הָיִיתָ מִשְׁתָּאֶה לְאוֹנוֹ וּלִזְרִיזוּתוֹ, 
יַעַן לֹא נִמְלַט מִמֶּנּוּ בְּעָמְקֵי-הַיַּעַר הַצַּיִד,
אֲשֶׁר אַחֲרָיו דָּלַק, כִּי הִשְׂכִּיל מְאֹד לָתוּר צֵידוֹ.
עַתָּה צָרָה בָאַתְהוּ כִּי הַרְחֵק מֵאַרְצוֹ מֵת בְּעָלָיו;

------------------
מַחֲבַת-בַּרְזֶל וָפַח הַמַּאֲרִיכוֹת בַּקַּתָּה,
גַּם מַטְחֵנַת-הַקַּהְוָה, דְּמוּת צִנּוֹר שֶׁל פְּלִיז עַתִּיקָה, –
כָּל כְּלִי גְבֶרֶת בַּת-טוֹבִים, בַּעֲלַת-בַּיִת בְּעַמָּהּ,
כָּל הַמַּכְשִׁירִים הַטּוֹבִים שֶׁסָּבוֹת שׁוֹמְרוֹת-מָסֹרֶת
הֵן נִתְחַנְּכוּ עֲלֵיהֶם וְהֵן יָדְעוּ סוֹד תַּשְׁמִישֵׁיהֶם,
זוֹכְרוֹת תַּבְשִׁילִים מִקֶּדֶם וְטַעַם מַאֲכָלִים שֶׁבָּטְלוּ
בְּרֹב הַיָּמִים בְּרָעָה, וְהִנֵּה נִשְׁאֲרוּ נוֹצְרוֹת
סוֹד כְּבִישָׁה מְעֻלָּה שֶׁל כְּרוּב מְרֻבֶּה טַלִּיתוֹת לְבָנוֹת

------------------
הַנַּח לָעֲתִידוֹת, / יָבוֹא מַה שֶּׁמֻּכְרָח,
אַךְ תַּרְאֶה לִי דַּרְכִּי, / דּוֹדִי הֶחָכָם!
גְּרִיפִּיר
עַתָּה עָלַי לְהַגִּיד / הַכֹּל לְסִיגוּרְד,
הָאַלּוּף הַמְּהֻלָּל / מְאַלְּצֵנִי לֵאמֹר,
הֲלֹא יָדַעְתָּ, / כִּי אֱמֶת דִּבַּרְתִּי:
אֲנִי יוֹדֵעַ / הַיּוֹם בּוֹ תָּמוּת.
סִיגוּרְד
אֵין בִּרְצוֹנִי לְהַכְעִיס / אֶת-הַמֶּלֶךְ הָאַדִּיר;
אֶלָּא לִשְׁמֹעַ / עֵצָה טוֹבָה מִפִּי גְּרִיפִּיר.
רָצִיתִי לָדַעַת – / וְאִם גַּם אֵין זֶה שָׂמֵחַ –
מַה נָּכוֹן וְקַיָּם / בְּגוֹרַל סִיגוּרְד.
גְּרִיפִּיר

------------------
אָיֹם הוּא וְנוֹרָא!
בִּצְרִיף שֶׁל עֵץ, וּבְתוֹךְ מִשְׁכַּן
רַבֵּי דָּת וּשְׂרָרָה.
"הוּא בָא! קוֹצֵר אֶת קְצִירוֹ
בָּעִיר בֵּין הַחוֹמוֹת,
בַּכְּפָר וּבַשָּׂדֶה – נִירוֹ;
אַךְ לֹא בַּגֵּטָאוֹת.
"בְּמֶרְחַב כָּרִים וְעֵינוֹת טְרָשִׁים
עוֹמֵד עוֹלָם בְּעֵינוֹ, –
הַמָּוֶת שָׁם; בַּמְּעֻפָּשִׁים
בַּגֵּטָאוֹת – אֵינוֹ".
מַכְרִיז אוֹמֵר הַפַּעֲמוֹן:
“מֵאָה בִּמְעֵת-לְעֵת!”
חוֹזֵר רוֹטֵן קוֹל הֶהָמוֹן:
“בַּגֵּטוֹ – שָׁם אֵין מֵת…”
מַה יֶהְגּוּ הֶבֶל הַנְּזִירִים?
זוֹעֵף אֲסַפְסוּף רָב?

------------------
עֵצוֹת נָשִׁית בְּנַפְשֵׁנוּ, מַה-טּוֹב לָנוּ וּבַמֶּה נִבְחָר:
אִם-עַל-הַסְּפִינוֹת מְרֻבּוֹת-הַמְּשׁוֹטִים נִתְנַפֵּל, אִם-יִתֵּן
אַחַד הָאֵלִים הַכֹּחַ וּבְעֹז יַאַזְרֵנוּ, אוֹ אוּלַי
נָסוּר מֵעַל הָאֳנִיּוֹת וּשְׁלֵמִים עוֹדֶנּוּ, כִּי אָמְנָם
יָרֵא אָנֹכִי מְאֹד פֶּן-יְשַׁלְּמוּ בְנֵי-הָאֲכַיִּים 
לָנוּ גְמוּל אֶתְמוֹל, כִּי נִשְׁאַר לָהֶם עִם-הַסְּפִינוֹת אִישׁ אֲשֶׁר
קְרָבוֹת לֹא יִשְׂבָּע, מֻבְטָחַנִי, לֹא לְעוֹלָם יִשְׁבֹּת מִלָּחֶם!"

------------------
עוֹשָׂה אֶת-דַּרְכָּהּ פּוֹסַעַת עַל-רָאשֵׁי בְנֵי-אָדָם בִּמְעוּפָהּ,
לַתְעוֹת לֵב בְּנֵי-אָדָם, וְרַבִּים כְּבָר נָפְלוּ בְרִשְׁתָּהּ.
פַּעַם אַחַת הֶעֱרִימָה גַם עַל-בֶּן-קְרוֹנוֹס, וְעָלָיו 
אוֹמְרִים כִּי חָכַם וְגָבַר מִכָּל-בְּנֵי-הָאָדָם וְהָאֵלִים.
הֵרָה – וְאִם-אִשָּׁה – צָדַתּוּ, הִתְעַתּוּ בִתְכָכִים וּרְמִיָּה,
יוֹם בּוֹ עָמְדָה לְהַמְלִיט אַלְקְמֵנָה, הָאִשָּׁה הַנָּאָה,
אֶת-אוֹן הֵרַקְלֵס בְּתֵּבֵּי מְעֻטֶּרֶת בַּחוֹמוֹת הַבְּצוּרוֹת.
זֵאוּס הָיָה מִתְפָּאֵר בִּקְהַל כָּל-הָאֵלִים לֵאמֹר: 

------------------

 אֶל הַנָּשִׁים
הַטֶּבַע חִנֵּן בְּרוּאָיו:
לְשׁוֹר הַפָּר קַרְנַיִם,
לַסּוּסִים פַּרְסָה קָשָׁה
וּזְרִיזוּת לָאַרְנָבֶת;
לַלָּבִיא מַלְתְּעוֹת-אֵימָה,
לַדָּגִים סְנַפִּירֵיהֶם,
לְעוֹף כָּנָף שֶׁגֶר מָהִיר,
וְלַגְּבָרִים חָלַק גְּבוּרָה.
וְלֹא הָיָה כְּלוּם לַנָּשִׁים,
לָהֶן מַה נָּתַן? – יֹפִי.
חֵן תַּחַת מָגֵן וְשִׁרְיָה,
חֵן תַּחַת כִּידוֹן וְרֹמַח, –
וְלֹא יַעֲמֹד בַּרְזֶל עָשׁוֹת
וְלֶהָבָה בִּפְנֵי נָאָה.

------------------
אַנְגֶ’לִיקָה מִכֵּיוָן שֶׁאַתְּ יוֹדַעַת אֶת הַדָּבָר, מִפְּנֵי-מָה אֵינֵךְ מַתְחִילָה תֵכֶף לְדַבֵּר עַל אוֹדוֹתָיו? וּמַדּוּעַ אֵינֵךְ חוֹשֶׂכֶת נַפְשִׁי מֵעָמָל לַהֲבִיאֵךְ לִידֵי כָךְ? טוּאַנֶטָה מִשּׁוּם שֶׁאֵינֵךְ נוֹתֶנֶת לִי שָׁהוּת לְכָךְ וְדוֹאֶגֶת אַתְּ שֶׁלֹא יַקְדִּימֵך זָר.
אַנְגֶ’לִיקָה מוֹדָה אֲנִי לְפָנַיִךְ, שֶׁלֹּא אִיעַף וְלֹא אִיגַע לְסַפֵּר עִמָּךְ עַל אוֹדוֹתָיו, וּמִתְגַּעְגַּעַת אֲנִי לְכָל רֶגַע כְּדֵי לְגַלּוֹת לָךְ לִבִּי.

------------------

שִׁיר רִאשׁוֹן: אֲסֵפַת הָאֵלִים. אַתֵּנָה מְדַבֶּרֶת עַל לֵב טֶלֶמָּכוֹס
כַּנִּי לִי, מוּזָה, הַגֶּבֶר זֶה רַב-הַנִּסָּיוֹן, שֶׁנָּדַד
הַרְבֵּה מְאֹד אַחַר הָרְסוֹ אֶת-טְרוֹיָה הַקִּרְיָה הַקְּדוֹשָׁה;
רָאָה עָרִים שֶׁל-רַבִּים בְּנֵי-אָדָם וְחִקֵּר אָרְחוֹתָם;
רַבִּים מַכְאוֹבוֹת סָבְלָה נַפְשׁוֹ עַל-פְּנֵי רַחֲבֵי-יַמִּים,
בְּעָמְלוֹ לְמַלֵּט אֶת-נַפְשׁוֹ וּלְהָשִׁיב עֲמִיתָיו לְאַרְצָם; 
אוּלָם אֶת-רֵעָיו לֹא הִצִּיל, אַף כִּי הִשְׁתּוֹקֵק לְמַלְּטָם,

------------------
אוּלָם גַּם-עַתָּה אֱמָר-זֹאת לַאֲכִיל – אוּלַי יִשְׁמָע.
מִי יוֹדֵעַ? יִתָּכֵן כִּי בְעֶזְרַת אֵל תַּטֶּה לְבָבוֹ,
אַתָּה תְפַתֶּנוּ, כִּי אָכֵן מַה-טּוֹבָה עֲצָתוֹ שֶׁל-רֵעַ!
אוּלָם אִם-נַפְשׁוֹ יְרֵאָה מֵאוֹת מִשָּׁמַיִם וּנְבוּאָה,
וְאִמּוֹ הַכְּבוּדָּה אִם-גָּלְתָה אֶת-אָזְנוֹ דָבָר מִזֵּאוּס, – 
יִתֵּן לְמִצְעָר לְךָ לָלֶכֶת, וְהַמִּירְמִידוֹנִים
יֵלְכוּ אַחֲרֶיךָ, וְאוּלַי עוֹד תִּהְיֶה אוֹר לַדַּנָּאִים;
יִתֶּן-לְךָ אֶת-כְּלֵי נִשְׁקוֹ הַנָּאִים לָרֶדֶת לַקָּטֶל,

------------------
נָהָר נָהָר וּגְדוֹתָיו, יַעַר יַעַר וְקָרַחְתּוֹ,
הָר הָר וְאֶדֶן בַּסִּיסוֹ, וְהָעֲרָבָה – לְלֹא גְבוּלִים,
עַל פְּנֵי הָאָרֶץ הִיא תִפּוֹל לְאַרְבַּע רוּחוֹת שָׁמָיִם.
וַאֲדוֹן-עוֹלָם, בִּרְצוֹתוֹ לָדַעַת אֶת אָרְכָּהּ וְאֶת רָחְבָּהּ,
עֶדְרֵי עֲנָנִים מַשְׁחִירִים וּכְבֵדִים יְשַׁלַּח מֵעֵבֶר
יַמִּים חַמִּים רְחוֹקִים, וְנָהֲרוּ לְאִטָּם עָלֶיהָ
– עַב-הֶעָנָן – וְיַעֲשׂוּ יָמִים וְלֵילוֹת אֲרֻכִּים
עַד שֶׁיַּגִּיעוּ לַקָּצֶה. בַּת-חוֹרִין אַךְ הָעֲרָבָה!

------------------
וַאֲשֶׁר לַמְּרִיבָה, הִתְיַשֵּׁב בַּדָּבָר וּמוֹצֵא הוּא שֶׁאֵינוֹ שָׁוֶה כְלוּם.
וּבְכֵן, שְׁלֹף חַרְבְּךָ בִּכְדֵי שֶׁיּוּכַל לַעֲמֹד בִּשְׁבוּעָתוֹ.
וּמַבְטִיחַ הוּא, שֶׁלֹּא תִהְיֶה בְךָ פְּגִיעָתוֹ רָעָה.
 אֲדֹנָי אֱלֹהִים חַנֵּנִי וְעָזְרֵנִי.
עוֹד רֶגַע וַאֲגַלֶּה לָהֶם מַה בֵּינִי וּלְגֶבֶר.
כְּשֶׁתִּרְאֶה שֶׁהוּא מַתְחִיל בְּאֵשׁ-חֵמָה, תִּסּוֹג אָחוֹר.
בֹּא נָא, מַר אַנְדְּרֵיאַשׂ.
אֵין רֶוַח, וְהַצָּלָה אָיִן.
הָאַבִּיר רוֹצֶה לְהִפָּגֵשׁ אִתְּךָ רַק מִשּׁוּם דַּרְכֵי כָבוֹד.

------------------
הָיָה דְבַר אִידוֹמֶנֵּס בְּאָזְנָיו שֶׁל-נֶסְטוֹר הַנָּדִיב: 
"נֶסְטוֹר בֶּן-נֵלֵס הַגִּבּוֹר, פְּאֵר הָאֲכַיִּים וְהוֹדָם!
צְלַח וּרְכַב עַל-מֶרְכַּבְתְּךָ, וְיַעֲלֶה מָכָאוֹן אֵלֶיךָ,
הָחֵשׁ סוּסֶיךָ תְמִימֵי-הַפַּרְסָה אֶל-פְּנֵי הָאֳנִיּוֹת,
יַעַן כִּי יָקַר הַגֶּבֶר הָרוֹפֵא מֵרַבִּים אֲחֵרִים,
הוּא אֲשֶׁר תּוֹלֵשׁ הַחִצִּים וְשָׂם סַמֵּי רִפְאוּת מַרְגִּיעִים". 
אֵלֶּה דְבָרָיו; וְלֹא סֵרַב לוֹ נֶסְטוֹר הוּא פָרַשׁ גֶּרֵנְיָה.
מִהֵר וַיַּעַל בְּרִכְבּוֹ, וַיַּעַל מָכָאוֹן וַיַּעֲמֹד

------------------
 הַחוֹלֶה בְּעֵינָיו אַרְגַּן: שְׁלֹשָה וּשְׁנַיִם הֲרֵי הֵם – חֲמִשָּׁה, וְעוֹד חֲמִשָּׁה הֲרֵי הֵם – עֲשָׂרָה.
וְעוֹד עֲשָׂרָה הֲרֵי הֵם – עֶשְׂרִים.
שְׁלשָׁה וּשְׁנַיִם הֲרֵי הֵם – חֲמִשָּׁה.
"וְעוֹד, מִיּוֹם הָעֶשְׂרִים וְאַרְבָּעָה – חֹקֶן קָטָן מַכְנִיס, מֵכִין וּמְרַכֵּךְ כְּדֵי לְרַכֵּךְ וּלְהַרְטִיב וּלְחַדֵּשׁ אֶת מֵעָיו שֶׁל מַר".

------------------
אַךְ, מְדֻמַּנִי, עוֹד הַרְבֵּה תְּלָאוֹת וְרָעוֹת אַרְוֶנּוּ". 
מִלֵּל וַיְכַנֵּס עֲנָנִים, הִרְגִּיז הַיָּם וַיַּרְתִּיחוֹ
בְּאָחֲזוֹ בִּשְׁלשׁ קִלְּשׁוֹנוֹ, וַיֶּאֱסֹף כָּל-סוּפָה וָסַעַר
וְרוּחוֹת מִכָּל-כַּנְפֵי אֶרֶץ וַיַּאֲפֵל בְּעָבִים וְעָנָן
אֶרֶץ וְשָׁמַיִם מִסָּבִיב, וְלַיְלָה יָרַד מִמְּרוֹמִים.
סַעֲרוּ קֶדֶם וְתֵימָן, וְרוּחַ מַעֲרָבִית הִתְחוֹלְלָה, 
וְצָפוֹן אָתָא מֵאֵיתֶּר, וַיְגוֹלְלוֹ מִשְׁבְּרֵי אֵיתָן.
רָפוּ בִרְכֵּי אוֹדִיסֵס וַיִּפֹּל בּוֹ לִבּוֹ הֶחָבִיב,

------------------
לֹא יִסְרוֹק רֹאשׁוֹ, / יָדָיו לֹא יִטּוֹל
עַד יִשְׁכַּב עַל גַּל הַיְּקוֹד / שׂוֹנֵא בַּלְדְּר.
עַל אַפִּי דִּבַּרְתִּי / רְצוֹנִי וְאֶשְׁתּוֹק.
אוֹדִין
אַל דֳּמִי לָךְ, הָרוֹאָה, / הוֹסִיפִי וְאִמְרִי לִי,
לְשׁוֹאֲלֵךְ עֲנִי / עַד יֵדַע הַכֹּל:
בְּנוֹתָיו שֶׁל מִי הֵן / הַנְּמַסּוֹת בִּדְמָעוֹת,
זוֹרְקוֹת הַשָּׁמַיְמָה / צִיצִיּוֹת הַצַּוָּארִים?
הָרוֹאָה
אֲבָל אֵינְךָ וֶגְטַם / כַּאֲשֶׁר דִּמִּיתִי קֹדֶם,
כִּי אַתָּה אוֹדִין / הַיּוֹצֵר הָעַתִּיק.
אוֹדִין
אֵינֵךְ חַכְמַת-לֵב / גַּם לֹא נְבִיאָה אַתְּ,

------------------
יוֹנָתִי, וְלוּ בְּבֵיתִי וּפֹה אִתָּךְ
מָנוֹחַ לִי מִטִּרְדַּת קְרָב וְדָמִים.
צָדַקְתָּ, שִׁמְעוֹן, צָרִיךְ כִּי תַרְגִּיע,
וְלוּ אַךְ פֹּה. עָיַפְתָּ מְאֹד – עוֹד כּוֹס!
הֲלֹא אַךְ אַתָּה מִשְׂגָּב לָנוּ וְלִיהוּדָה,
וְגַם לַיְלָה לִבְּךָ לֹא יָנוּחַ – הֲלֹא תִזְכֹּר
הֲשׁוֹקֵד עַל מִשְׁמַרְתּוֹ מִשְׁמָר, אִם הַצּוֹפִים
נֶאֱמָנִים לִפְקֻדָּתָם לשְׁמֹר מִשְׁעוֹל הָרִים
וּמְבוֹאוֹת כָּל הַמְּעָרוֹת וְהַנְּקָרוֹת?…
לוּלֵא מְעָרוֹתֵינוּ, כִּי זֶה כְבָר
חָסַרְנוּ אֶת הַלֶּחֶם אֲשֶׁר נֹאכַל,

------------------
"רֵעַי הַיְּקָרִים, לֹא תָקוּם זֹאת עֲצָתֵנוּ וְלֹא תִהְיֶה 
לַהֲרֹג אֶת-טֵלֶמָּכוֹס! הָבָה נַעֲרֹךְ הַסְּעֻדָּה!"
כָּכָה סָח אַמְפִינוֹמוֹס, וּדְבָרָיו יָשְׁרוּ בְּעֵינֵיהֶם.
נִכְנְסוּ לְאַרְמוֹן אוֹדִיסֵס הָאִישׁ הָאֱלֹהִי הַגִּבּוֹר.
אֶת-מְעִילֵיהֶם הִנִּיחוּ עַל-גַּבֵּי כֻּרְסָאוֹת וְכִסְאוֹת,
זָבְחוּ כְבָשִׂים אַדִּירִים וְעִזֵּי מַרְבֵּק שְׁמֵנוֹת, 
זָבְחוּ חֲזִירֵי מַרְבֵּק וַיִּשְׁחֲטוּ שׁוֹר מִן-הָעֵדֶר,
צָלוּ אֶת-בְּנֵי-הַמֵּעַיִם וְחִלְּקוּם, וּמָסְכוּ הַיַּיִן

------------------
שָׁם נָפְלוּ גִּיסֶיהָ, שׁוֹשְׁבִינֶיהָ,
תִּמְצְאוּ שָׁם אֶת מַתְּנוֹת הַמֶּשִׁי,
תְּבִיאֵן אֵלַי כֻּלָּן הָהָרָה."
כִּי שָׁמַע אֶת אִמְרוֹתָיו אָז מִילִיטְשׁ,
וַיֹּאחֵז יָדָהּ זוֹ הַמַּלְבֶּנֶת,
וַיִּנְהַג אוֹתָה אֶל אֵם הַדֶּרֶךְ.
כְּדַאי לִרְאוֹת אֶת בַּחוּרַת הַצֶּבִי!
שָׁם מָצְאָה אֶת כָּל-מַתְּנוֹת הַמֶּשִׁי.
הִתְהַלְּכָה מִפֶּגֶר אֶל מִשְׁנֵהוּ,
וּבְלֶכְתָּהּ הֶעֱנִיקָה לִידִידֶיהָ:
כָּל שׁוֹשְׁבִין כִּסְּתָה כַּסֵּה בִּכְתֹנֶת,
וְכַסֵּה אוֹתָם בִּכְתֹנֶת-מֶשִׁי,

------------------
אוּלַי בַּחַיִּים עוֹדֶנּוּ וְרוֹאֶה בְּאוֹר שֶׁמֶשׁ כִּי יָהֵל,
אוֹ כְבָר מֵת וּכְבָר יָרַד שְׁאוֹלָה לְמִשְׁכְּנוֹת-הַדֵס?"
הֵשִׁיב אֲמָרָיו הַדִּמְיוֹן, הַצֵּל הָעַרְפִלִּי וַיַּעַן: 
"מְאוּמָה לֹא אוּכַל לָךְ הַגִּיד נְכוֹנָה עַל-אוֹדוֹת הַגֶּבֶר,
אִם-עוֹד בַּחַיִּים חַיָּתוֹ אוֹ מֵת, וְהַפִּטְפּוּט –מְגֻנֶּה".
כָּכָה הִבִּיעָה, וַתַּחְלֹף לְיַד סֶדֶק הַמְּזוּזָה וְהַבְּרִיחַ
בְּרוּחַ נוֹשֶׁבֶת בִּמְעוּפָהּ; וַתָּקָם מִשְׁנָתָהּ, נֵעוֹרָה
אָז בַּת-אִיקַרְיוֹס הַנְּבוֹנָה וְלִבָּהּ הֶחָבִיב שָׂמֵחַ, 

------------------
בְּאֵין אֲדוֹנָיו בּוֹ נִבָּטִים,
וְקַרְנוֹת שֻׁלְחָן לֹא תָּרַעְנָה,
בְּאֵין אֲנָשִׁים יוֹשְׁבִים סְבִיבוֹ,
וַאֲרֻבַּת עָשָׁן אֵינָה
נוֹתְנָה קוֹלָהּ וְלֹא נוֹהֶמֶת,
בְּאֵין אֲנָשִׁים בְּתוֹךְ הַבָּיִת.
וְהַזָּקֵן וֵינֵמֵינֶן,
הוּא עַמּוּד הַשִּׁיר וְהַנְּגִינָה,
הוּא שֶׁהִתְחִיל בְּאוֹתוֹ מַעֲשֶׂה,
בַּמַּנְגִּינָה וּבַשִּׁירָה,
וַתִּנָּשֵׂא שִׁירַת גִּילָה,
וְאִמְרָתוֹ בְּקוֹל הֵרִיעָה.
מוּסָר לַכַּלָּה
יֵשׁ לָעוּץ לַנַּעֲרָה עֵצָה,
צָרִיך לְהַחְכִּים הָאֲרוּסָה.
מִי לַנַּעֲרָה יַטִּיף לֶקַח,

------------------
מְשָׁרְתוֹ שֶׁל-אוֹתוֹ הַשַּׁלִּיט: בְּמוֹלְיוֹן הַנִּמְשָׁל-לָאֵלִים.
שָׁם נְטָשׁוּם בַּשָּׂדֶה, הִנִּיחוּ לָהֶם מִמִּלְחָמָה;
פָּרְצוּ וְהָמוּ בֶהָמוֹן כִּשְׁנַיִם חֲזִירִים מִיַּעַר
עַזֵּי פָנִים וָלֵב הַנּוֹפְלִים עַל-כַּלְבֵי הַצַּיִד – 
כָּכָה הִכּוּ בַטְּרוֹיִים, וּפָנוּ אֲלֵיהֶם מֵחָדָשׁ;
שָׁאַף רוּחַ כָּל-חֵיל הָאֲכַיִּים הַנָּס מִפְּנֵי הֶקְטוֹר.
וְהֵמָּה הִדְבִּיקוּ הָרֶכֶב, שְׁנֵי נְדִיבֵי הָעָם בּוֹ נִצָּבוּ,
שְׁנֵי בְנֵי מֶרֹפְּס הָאִישׁ הַפֶּרְקוֹטִי הַטּוֹב שֶׁבַּחוֹזִים –

------------------
מַחֲנֵה-הַקֹּדֶשׁ שֶׁל-חֵיל-הָאַרְגֵּאִים, כָּל-רוֹמֵי-הַכִּידוֹן, 
מָרוֹם עַל-סַלְעֵי הַחוֹף, לְיַד יָם הֶלֵּסְפּוֹנְטוֹס הַגָּדוֹל,
לְמַעַן יִרְאוּהָ מֵרָחוֹק יוֹרְדֵי הַיָּם בָּאֳנִיּוֹת
כָּל-הַחַיִּים אִתָּנוּ וַאֲשֶׁר יָבֹאוּ אַחֲרֵינוּ.
וְאִמְּךָ בִּקְשָׁה מֵאֵת הָאֵלִים פְּרָסִים יְקָרִים, 
וַתַּצִּיגֵם בְּאֶמְצַע הַזִּירָה לְטוֹבֵי הָאֲכַיִּים.
כַּמָּה פְעָמִים הָיִיתָ בְּמִשְׁתֵּה קְבוּרַת גִּבּוֹרִים,
אֲשֶׁר תִּקְּנוּ לִכְבוֹדוֹ שֶׁל-מֶלֶךְ שֶׁנֶּאֱסַף אֶל-עַמָּיו

------------------
כְּאוֹתוֹ אָדָם הַיּוֹשֵׁב עַל-אֶבֶן בּוֹלֶטֶת וְשׁוֹלֶה
לוֹ מִן-הַמַּיִם דָּג קָדוֹשׁ בִּפְתִיל וּבְאַנְקוֹל נְחשֶׁת, –
כָּכָה הוֹצִיאוֹ בְרָמְחוֹ הַמַּבְרִיק מֵרִכְבּוֹ, פִּיו פָּעוּר,
אַרְצָה הִשְׁלִיכוֹ, וַיִּפֹּל וַיִּפַּח אֶת-רוּחוֹ וַיָּמֹת. 
אַחַר בָּא קֵץ אֶרִילָאוֹס, כִּי בְאֶבֶן הִכָּהוּ, וְזֶה נֶחְפָּז,
יוֹצֵא לִקְרָאתוֹ; וַיִּפְגַּע בְּאֶמְצַע הָרֹאשׁ, וַיִּבָּקַע
תַּחַת הַקּוֹבַע הַכָּבֵד, וַיִּפֹּל לָאָרֶץ אַפָּיִם.
פָּרַשׂ עָלָיו אֶת-כְּנָפָיו הַמָּוֶת מְכַלֵּה-הַחַיִּים.

------------------
שׁוֹאֵב חָכְמָתוֹ מִתּוֹךְ הַסֵּפֶר הַנִּדְפָּס וְאַסְכּוֹלָה.
הָיוּ לוֹ מִשֶּׁלּוֹ: יַדְעָנִים, תּוֹגָר, מְכַשֵׁפָה,
“מֵישִׁיר עֲצָמוֹת” וְגַם “חוֹבֵשׁ דְּגוֹנְדָא לְשֶׁעָבָר”.
“עַמְּךָ”, עָלְמָא דִכְפָר, לֹא הֶאֱמִין בְּרוֹפֵא הַזֶּמְסְטְוָה
סְתָם מִתּוֹךְ הַחֲשָׁד, שֶׁחָשַׁד בְּכָל פְּקִיד הַמַּלְכוּת,
הָאִיפִיאַטְרוֹס – הַלָּה הָיָה הַמּוֹלֵךְ בְּכִפָּה,
מֻמְחֶה לְסוּסִים בִּכְלָל, בּוֹדֵק מְנֻסֶּה בְשִׁנֵּיהֶם,
יָדַע סִמָּנֵי הַגִּזְרָה, עוֹמֵד עַל טִיבָם וְגִזְעָם,

------------------

 שְׁלֹשָׁה כְּתָרִים
שְׁלֹשָׁה כְּתָרִים יֶשְׁנָם בָּעוֹלָם,
כֶּתֶר וְכֶתֶר וְזִיווֹ שֶׁלּוֹ:
כֶּתֶר שֶׁל גְּבוּרָה,
כֶּתֶר שֶׁל תּוֹרָה
וְכֶתֶר שֶׁל יֹפִי – כֶּתֶר שֶׁל נוֹי.
אַשְׁרֵי אִישׁ כֶּתֶר שֶׁל גְּבוּרָה גוֹרָלוֹ,
אַשְׁרֵי הַקּוֹנֶה לוֹ תוֹרָה לְרֵעָה לוֹ,
אַשְׁרָיו וְאַשְׁרָיו אִם פָּרַשׁ לְנוֹי!
שֶׁמֶשׁ צָהֳרָיִם נָטָה וְהֵימִין,
נָטָה הַיָּמָּה, וְאָרַךְ הַצֵּל.
שְׁבָרִים שֶׁל גַּלִּים
זָעוּ כְּחַלְחַלִּים,
בָּאוּ הִתְרוֹצְצוּ אֶל אֶדֶן הַחוֹף.
רוּחוֹת קַלִּילוֹת הִתְחִילוּ מְנַשְּׁבוֹת,

------------------

 הַלַּיְלָה הַשְּׁנֵים עָשָׂר, אוֹ: כִּרְצוֹנְכֶם
אִם הַזִּמְרָה – מָזוֹן לָאַהֲבָה,
נָא נַגְּנוּ לִי, תְּנוּ לִי בְשֶׁפַע, עַד
שֶׁתֶּחֱלֶה הַתַּאֲוָה וְתָמוּת.
שׁוּב, שׁוּב אוֹתוֹ נִגּוּן.
הָלַךְ וָמֵת…
הָהּ, כִּי בְאָזְנַי נָגַע כְּרוּחַ נֶגֶב
מָתוֹק חוֹלֵף עַל עֲרוּגַת-סִגְלוֹת,
גּוֹנֵב רֵיחוֹת וּמַחֲזִירָם.
דַּי! רַב לִי!
אֵינֶנָּה עֲרֵבָה כִּהְיוֹתָהּ קֹדֶם.
הָהּ, מָה עֵרָה אַתְּ, אַהֲבָה, רַעֲנַנָּה!
כּוֹלֶלֶת אֶת הַכֹּל בְּגָדְלֵךְ תּוֹכֵכִי,
כַּיָּם הַזֶּה – דָּבָר בּוֹ לֹא יִפֹּל

------------------
קַסְטוֹר זֶה בּוֹלֵם-הַסּוּסִים וּפּוֹלִידֶבְקְ הַמִּתְגּוֹשֵׁשׁ
בְּאֶגְרוֹף, שְׁנֵי אַחַי בְּנֵי אִמִּי, שֶׁיָּלְדָה הוֹרָתִי – אֵינָמוֹ,
אוּלַי לֹא בָאוּ הֲלֹם וּבְלָקֶדֵּימוֹן נִשְׁאָרוּ,
וְאוּלַי הִפְלִיגוּ בַיָּם בִּסְפִינוֹת מַפְלִיגוֹת בַּיַּמִּים, 
אֶפֶס לֹא יָרְדוּ לַשַּׁעַר בְּמִלְחֲמוֹת גְּבָרִים בִּגְבָרִים,
יַעַן חֶרְפָּתִי הַגְּדוֹלָה וּקְלוֹנִי זֶה יְבַעֲתֵמוֹ".
כָּכָה דִּבֵּרָה; וְאוּלָם הָאָרֶץ הַמְּחַיָּה כָל-חַיִּים
כִּסְּתָה אוֹתָם זֶה-כְּבָר בְּלָקֶדֵּימוֹן, בְּאֶרֶץ אֲבוֹתָם.

------------------
עִם-הָאֳנִיּוֹת הַשְּׁחוֹרוֹת, כִּי שְׁנָתָם הָרַכָּה תְקָפָתַם;
אַךְ אֲגַמֶּמְנוֹן בֶּן-אַטְרֵס הַמְּהֻלָּל, רוֹעֵה-הָעַמִּים –
נָדְדָה שְׁנָתוֹ הַמְּתוּקָה, כִּי נִמְלַךְ בְּלִבּוֹ וְכִלְיוֹתָיו.
דּוֹמֶה לְאִישָׁהּ שֶׁל-הֵרָה יְפַת-הַמַּחְלָפוֹת, הַמַּבְרִיק 
בְּרָקָיו, עֵת יִתֵּן מָטָר סוֹחֵף לְאֵין-תַּכְלִית, אוֹ בָרָד,
סוּפָה אֲיֻמָּה יְכוֹנֵן, וְשֶׁלֶג יְכַסֶּה הַשְּׁדֵמָה,
יֵשׁ אֲשֶׁר יִפְתַּח אֶת-לֹעַ הַקְּרָבוֹת הַגָּדוֹל וְהָאָיֹם, -
כָּכָה הִתְאַנַּח מִקֶּרֶב וָלֵב אֲגַמֶּמְנוֹן הַלַּיְלָה

------------------

 דַּל גּוֹרָלִי
(גָּזֵלָה)
דַּל גּוֹרָלִי כְּבַד סֵבֶל,
תָּלוּל מַעֲלֵה שְׁבִילִי,
אֲנִי מְאֹד נְקַלּוֹתִי
בְּעֵינַי גֵא אֱוִילִי.
אַךְ בְּתַלְתַּלִּים כִּי אֶגַּע
תְּשׁוּקָתִי גוֹבֶרֶת,
בְּגַאֲוָה אָז אֶזְדַּקֵּפָה
אֶשְׁכַּח עַבְדוּת, כְּבָלִי.
מַה יֵּעָשׂ בַּשָּׁמַיִם –
עֵינַי אַתָּה שְׁאָלָה;
רְגָעַי אֶמְנֶה עַד שַׁחַר
עַל פִּי כֹּכְבֵי לֵילִי.
בְּתוֹדָה מִלֵּב וָקֶרֶב
אֶשַּׁק אֶת שְׂפוֹת הַסֵּפֶל –
פֹּה לְסוֹד גָּדוֹל מַפְתֵּחַ
וְיָם חָכְמָה צְלוּלִי.
וְעוֹד תּוֹדָה אַכִּירָה

------------------
תִּהְיֶה סוֹבֶבֶת אֶת-נוּל-הָאֲרִיגָה וְתִשְׁכַּב בְּחֵיקִי.
לֶךְ-לְךָ, אַל-תַּרְעִימֵנִי, לְמַעַן תָּשׁוּב בְּשָׁלוֹם".
כָּכָה דִּבֵּר; וְנִבְהַל הַזָּקֵן וְשָׁמַע בְּקוֹלוֹ.
דּוּמָם הָלַךְ הַלָּז עַל-שְׂפַת-הַיָּם רַב-הָרָעַשׁ.
אֶפֶס כְּשֶׁהָלַךְ וְרָחַק הִתְפַּלֵּל הַזָּקֵן וַיֶּעְתַּר 
לְפֵיבּוֹס-אַפּוֹלוֹן הַמּוֹשֵׁל בֶּן-לֵטוֹ יְפַת-הַתַּלְתַּלִּים:
"שִׁמְעָה תְפִלָּתִי, הַסּוֹכֵךְ בְּקֶשֶׁת-הַכֶּסֶף עַל-כְרִיסָה,
שׁוֹמֵר אֶת-קִלָּה הַקְּדוֹשָׁה וּמוֹשֵׁל בִּגְבוּרָה בְטֶנְּדּוֹס,

------------------
פִּתְאֹם הִתְנַפֵּל עָלֶיהָ, כְּאוֹמֵר לְהַכּוֹתָהּ שָׁם נָפֶשׁ. 
אָז מִפָּנֶיךָ תִּבָּהֵל וְתִקְרָא לְךָ לִשְׁכַּב עִמָּהּ.
וְאַתָּה אַל-תָּשֶׁב אֶת-פְּנֵי בַת-הָאֵלִים וְשָׁכַבְתָּ
לְמַעַן תִּמְסֹר לְךָ אֶת-עֲמִיתֶיךָ וּתְאָרְחֶךָ,
אֶפֶס תִּשָּׁבַע לְךָ מִתְּחִלָּה שְׁבוּעָה חֲמוּרָה,
אֲשֶׁר לֹא תַחְמֹס עָלֶיךָ מְזִמּוֹת אֲחֵרוֹת לְהָרַע, 
וְלֹא תַעַשְׂךָ רְפֵה-כֹחַ וַחֲדַל-אוֹנִים כִּי תִּתְגָּל'.
כָּכָה הִבִּיעַ לִי מֵמִית-הָאַרְגּוֹס, וַיִּתֵּן הַיֶּרֶק,

------------------
וּמִי הָאִישׁ הַנָּם בְּחֵיקָן שְׁנָתוֹ־עוֹלָם.
וּפְסִילִים לוּטִים אַבְקוֹת הַרְבֵּה הַרְבֵּה יוֹבְלִים
מַבִּיטִים לְעֵבֶר גְּבוּלִים אִלְּמִים וַאֲפוֹרִים,
כְּאוֹתָהּ הָעֲרָבָה עַצְמָהּ טֶרֶם גֶּשֶׁם
בִּתְחִלַּת חֹדֶשׁ אֱלוּל וְהִיא מִתְבַּקַּעַת
לִרְגָבִים גְּדוֹלִים בְּתוֹךְ מִשְׁבֶּצֶת סְדָקִים סְדָקִים.
מַמְלָכוֹת צָצוֹת וּמַמְלָכוֹת עוֹבְרוֹת־חוֹלְפוֹת,
וּגְבוּלֵי מְדִינוֹת הוֹלְכִים וּמִטַשְׁטְשִׁים וְחוֹזְרִים,
וְהֵנָּה עַל מְכוֹנָן עוֹמְדוֹת כַּמַּצֵבוֹת

------------------
לַאֲדֹנֵי הַבַּיִת, וַיִּתֵּן הַמִּקָּח הַשָּׁוֶה'.
הֵשִׁיב אֲמָרָיו הַגֶּבֶר הַשּׁוֹכֵב אִתָּהּ בַּסָּתֶר: 
'אִמְרִי הֲיֵשׁ אֶת-נַפְשֵׁךְ לָלֶכֶת אִתָּנוּ לְבֵיתֵךְ?
לָשׁוּב לַהֵיכָל הַגָּדוֹל שֶׁל-אָבִיךְ וְהוֹרָתֵךְ,
לִרְאוֹת גַּם אוֹתָם; הֵם חַיִּים, וְאוֹמְרִים, שֶׁהֵמָּה עֲשִׁירִים'.
נָשְׂאָה קוֹלָהּ הָאִשָּׁה וַתָּשֶׁב אֲמָרִים וַתַּעַן:
'יְהִי כִדְבָרֶיךָ, אִם-אַתֶּם עוֹבְרֵי-הַיָּם לִי תִּשָּׁבְעוּ, 
אֲשֶׁר שְׁלֵמָה וּבְשָׁלוֹם תִּנְהֲגוּ אוֹתִי אֶל-בֵּיתִי'.

------------------
אֶת-הַטּוֹבָה בָּעֵדֶר, מִמֵּיטַב הָעִזִּים וְחֶלְבֵיהֶן.
אוּלָם אֲנִי הַשּׁוֹמֵר עַל-עֶדְרֵי הַחֲזִירִים וּמְטַפְּחָם,
יוֹם יוֹם אֶשְׁלַח חֲזִיר, הַטּוֹב בַּחֲזִירֵי הָעֵדֶר".
כָּכָה מִלֵּל; וְהַלָּז אוֹכֵל וְשׁוֹתֶה בְּתֵאָבוֹן,
בְּחֵשֶׁק עַז, וְהוּא שׁוֹתֵק, כִּי חָרַשׁ רַע עַל-הַחֲתָנִים. 
אֶפֶס לְאַחַר שֶׁאָכַל וְעִנֵּג אֶת-נַפְשׁוֹ בְּמַאֲכָל,
הִגִּישׁ הָרוֹעֶה לוֹ כוֹס, שֶׁנָּהַג לִשְׁתּוֹת מִמֶּנָּה,
כּוֹס מְלֵאָה יַיִן, וְלָקַח אוֹדִיסֵס וַתָּגֵל בּוֹ נַפְשׁוֹ.

------------------
אֲשֶׁר יִשְׁכְּבוּ כְּבָר שְׁחוּטִים בַּנְּחשֶׁת שֶׁרַחֵם לֹא תֵדָע,
לַפְשִׁיט אֶת-עוֹרָם וּלְשָׂרְפָם וּלְחַלּוֹת אֶת-פְּנֵי הָאֵלִים,
הַדֵס הָעִזּוּז וְאֶת-פֶּרְסֶפוֹנֵיָה הַזְּעוּמָה.
וְאַתָּה הָסֵר הַחֶרֶב הַשְּׁנוּנָה מֵעַל יְרֵכֶךָ, 
שְׁבָה וְאַל-תִּתֵּן לָרְפָאִים, כָּל-חִדְלֵי-הָאוֹנִים, לָגֶשֶׁת
אֶל-הַדָּמִים עַד שְׁאָלְךָ אֶל-נֶפֶשׁ טֵירֶסְיַס הַחוֹזֶה,
תֵּכֶף יִגָּלֶה לְךָ, הוֹי, שׂוֹרֵר-בָּעַמִּים, הָרוֹאֶה;
הוּא אֲשֶׁר יוֹרְךָ הַדֶּרֶךְ בָּהּ תֵּלֵךְ וְכַמָּה עוֹד תֶּאֱרַךְ

------------------
לֹבֶן-בַּד לְחָיֶיךָ יְעוֹרֵר פַּחַד.
אֵיזֶה אַנְשֵׁי חַיִל, לֹעַ זִבְדָּה?
חֵיל הָאַנְגְּלִים, בִּרְשׁוּת רוּם מַעֲלָתוֹ.
מֶקְבֶּת
לֶךְ לְךָ מִפָּנָי!
הוֹי סִיטוֹן, גֹּעַל נֶפֶשׁ יֹאחֲזֵנִי
מִדֵּי רְאוֹתִי זֹאת. סִיטוֹן, הֲיָא!
קְרָב זֶה יְחַזְּקֵנִי עֲלֵי כִסְאִי לְעוֹלָם
אוֹ יוֹרִידֵנִי עָתָּה. כְּבָר חָיִיתִי דַּי;
שְׁבִיל חַיַּי נָט אֶל צִיָּה וְעָלִים נוֹבְלִים.
אַף זוֹ תִפְאַרְתָּם שֶׁל יְמוֹת הַזִּקְנָה:
מִשְׁמַעַת, כָּבוֹד, אַהֲבָה וְכַת-יְדִידִים
מֵהֶם כְּבָר הִתְיָאַשְׁתִּי; אֶפֶס תַּחְתָּם

------------------
אָבִי חַיִּים שָׁבַק לְכָל חַי יוֹם בּוֹ
הָיְתָה בַּת שְׁלֹשׁ-עֶשְׂרֵה אֲחוֹתִי.
וְאִם אֵין דָּבָר מַפְרִיעַ אֶת אָשְׁרֵנוּ,
בִּלְתִּי שִׂמְלַת-הַגֶּבֶר זוּ לָבַשְׁתִּי,
אַל תְּחַבְּקֵנִי עַד יוֹכִיחַ כָּל
צֵרוּף מָקוֹם וּזְמַן וְהַמְּסִבּוֹת:
וִיאוֹלָה זֹה אֲנִי.
אַךְ לְשֵׁם זֶה
אֲבִיאֲךָ בֵּית קַבַּרְנִיט בְּעִיר זֹה,
שָׁם שַׂלְמַת הַנָּשִׁים שֶׁלִּי.
מִלְּטַנִי,
וּבְרֹב טוּבוֹ בֵּית הַדֻּכָּס שָׂמָנִי.
וְכָל הַקּוֹרוֹת אוֹתִי מֵאָז וְעַד
הַיּוֹם – דִּבְרֵי הַגְּבֶרֶת וְהַדֻּכָּס.

------------------
רוֹעֵש הָעֵץ הָעַתִּיק, / לָעֲנָק קֹרָא דְרוֹר;
אָחַז פַּחַד / כָּל-יוֹשְׁבֵי שְׁאוֹל-תָּחַת,
עַד שֶׁעָלָה בִּשְׁבִילוֹ / רֵעַ-דָּמָיו שֶׁל סוּרְט.
מַה נִּשְׁמַע בֵּין הָאָזִים? / מַה לָּהֶם לָאֶלְבִּים?
רִיזֶנְהֵים כֻּלָּהּ הוֹמָה, / הָאָזִים נוֹעָצִים;
הַנַּנָּסִים נֶאֱנָחִים / עַל שַׁעֲרֵי הָאֲבָנִים
שֶׁלְּמוֹשְׁלֵי הַר-הַיָּעַר, / – הֲתָבִינוּ שְׁאָר דְּבָרַי?
גַּרְם צוֹעֵק בְּקוֹל / לִפְנֵי גְּנִיפַּהֶלִיר:
קוֹרֵעַ אֶת-הַכְּבָלִים / בָּא-רָץ הַזְּאֵב!
הַרְבֵּה חָכְמָה לִי, / אוּכַל לְהַרְחִיק שׁוּר

------------------
כִּי יִכְתּוֹב מִכְתָּב לָבָן - אִגֶּרֶת,
וְיִשְׁלַח לַקַּאדִי שֶׁבְּאִימוֹס:
"כַּלָּתְךָ אוֹתְךָ כִּי מְבָרֶכֶת,
כַּלָּתְךָ בְּמִכְתָּבָהּ שׁוֹאֶלֶת:
כַּאֲשֶׁר תַּקְהִיל מְחֻתָּנֶיךָ
חֲצֵרָהּ הַמַּלְבִּינָה לָלֶכֶת,
לַכַּלָּה תָּבִיא צְעִיף כְּלוּלוֹתֶיהָ,
עַל בֵּיתוֹ שֶׁל אָגָה נַעֲבוֹרָה,
וְלֹא אֶרְאֶה אֶת יְתוֹמַי בְּעֵינָיִם."
וּמִכְתָּב לָבָן קִבֵּל הַקַּאדִי,
וַיַּקְהֵל מְחֻתָּנָיוֹ כֻּלָּהַם,
אֶת מְחֻתָּנָיו לָקַח וַיִּסַּע.
בְּשָׁלוֹם אֶל הַכַּלָּה הִגִּיעַ,
בְּשָׁלוֹם פָּנָה נָסַע הַבָּיְתָה.

------------------
אוּלַי גַּם יַהַרְגוּנִי הַחֲתָנִים רָמֵי-הָעָיִן
בְּבֵיתִי בַּסֵּתֶר וִיחַלְקוּ בֵינֵיהֶם כָּל-נַחֲלַת אָבִי. 
מוּטָב תֵּהָנֶה אָתָּה, מִשֶּׁיֵּהָנֶה מֵהֶם אִישׁ.
אַךְ אִם-אָבְדָן וּמָוֶת נָכוֹנוּ מִיָּדַי לְאֵלֶּה,
בְּשָׂשׂוֹן תִּשָּׂא כָּל-זֹאת לְבֵיתִי הַמָּלֵא אַךְ שָׂשׂוֹן".
מִלֵּל, וְהוֹלִיךְ לְבֵיתוֹ אוֹתוֹ הַנָּכְרִי הַנַּעֲנֶה.
וּכְשֶׁהִגִּיעוּ לַבַּיִת וְהָאַרְמוֹן הַבָּנוּי-לְתִפְאָרָה, 
אֶת-מְעִילֵיהֶם הִנִּיחוּ עַל-גַּבֵּי כֻרְסָאוֹת וְכִסְאוֹת,

------------------
גְּבִינָה וּבָשָׂר, וְלֹא יִצְמָא לֶחָלָב הַדָּשֵׁן הֶעָרֵב;
שָׁנָה תְמִימָה לֹא יִפְסֹ ק מִתֵּת אֶת-חֲלָבוֹ הָעֵדֶר.
אוּלָם בִּהְיוֹתִי נוֹסֵעַ בְּאַרְצוֹת נֵכָר וְצוֹבֵר 
קִנְיָן וְאוֹצָרוֹת, וַיָּקָם אִישׁ אַחֵר וַיַּהֲרֹג אֶת-אָחִי,
לְפֶתַע פִּתְאֹם, בַּשֶּׁלִּי, וּבְתַרְמִית אִשָּׁה אֲיֻמָּה.
וּמֵאָז הָפַךְ לִבִּי וְאֵינֶנִּי שָׂמֵחַ בְּאוֹצְרוֹתָי.
וַדַּאי שְׁמַעְתֶּם כָּל-זֹאת מִפִּי אֲבוֹתֵיכֶם וְיִהְיוּ
הֵם אֲשֶׁר יִהְיוּ, וְהַרְבֵּה שָׂבְעָה לָהּ נַפְשִׁי, כִּי נִפְקַד 

------------------
עַתִּיק עַתִּיקִים כַּצּוּר כָּאן וָקָר?
וְהַבַּעַל פּוֹסֵעַ בִּקְהַל כְּרוּבִים,
מַדְשִׁיא אֶת הַדֶּשֶׁא וְזָן חֲרוּבִים.
------------------
זֶה תַּפּוּחַ-פָּז חָמַדְתִּי,
זְמוֹרַת-כַּסְפִּי, מַשְׂאַת-נַפְשִׁי?"
עָנוּ לָהּ הַדְּרָכִים בְּהַשְׂכֵּל,
נָשְׂאוּ קוֹלָם, אָמְרוּ כָּכָה:
"הֵן לְנַפְשׁוֹתֵינוּ נִדְאַג,
וְאֵיכָה נִדְאַג גַּם לִיחִידֵךְ?
רַע וָמַר מְאֹד גּוֹרָלֵנוּ,
פְּגָעִים רָעִים מְנָת-חֶבְלֵנוּ:
בָּנּוּ מְשָׂרְכִים דַּרְכָּם כְּלָבִים,
מִרְמָס אָנוּ לְאוֹפַנִּים,
מִדְרָס לְכַף-רֶגֶל-עוֹבֵר,
נַעֲלֵי אָדָם יִלְחָצוּנוּ."
הִנֵּה עוֹלֶה הַיָּרֵחַ,
סַהַר-אוֹרוֹת, בָּרָא עֶלְיוֹן,
עָנָה לָהּ וַיֹּאמֶר בְּהַשְׂכֵּל:

------------------
אוּלַי עוֹד יֵשׁ לָנוּ עֵצָה, אֲנִי מְדֻמַּנִי – אֵינֶנָּה,
יַעַן רָאִיתִי מֵרָמַת-הַצּוֹפִים עֲטוּרַת-הַסְּלָעִים
אִי זֶה וְהוּא גַלְמוּד, וְסָבִיב לוֹ מֶרְחַב יָם רְחַב-יָדַיִם, 
כֻּלּוֹ שָׁטוּחַ הָאִי, וְאוּלָם בָּאֶמְצַע לוֹ עוֹלֶה
עָשָׁן, וּבְעֵינַי רְאִיתִיו מְתַמֵּר בְּיַעַר וְעַב סְבָכִים'.
כָּכָה דִבַּרְתִּי, וְהֵמָּה נִשְׁבַּר לְבָבָם הֶחָבִיב,
בְּזָכְרָם עֲלִילוֹת הָאִישׁ אַנְטִיפַטֵּס הַלֵּיסְטְרִיגוֹנִי,
עֶבְרַת הַקִּיקְלוֹפּ הָאָיֹם, הָאוֹכֵל בְּשַׂר אָדָם בִּזְדוֹנוֹ, 

------------------
לוֹ לְעִיר הַבִּירָה, וּלְיֶתֶר בִּטָּחוֹן – בְּאַחֲרָיוּת.
עוֹד הַבֹּקֶר וְאָנֹכִי רִאשׁוֹן בַּדֹּאַר לְמָסְרוֹ,
וְדַעְתִּי נִתְקָרְרָה… שׁוּב אֲנִי בַּעֲבוֹדָה כְּקֶדֶם,
מָסוּר לָהּ כַּהֲלָכָה. לְאַחַר שְׁלֹשָׁה שָׁבוּעוֹת
פָּגַע בִּי שׁוֹמֵר בֵּית-פְּקִידוּת הַכְּפָר, מוֹדִיעֵנִי:
מִכְתַּב יֵשׁ בִּשְׁבִילִי, מֻנָּח עַל בַּטַח הַחַלּוֹן.
מְיַעֵץ הוּא לִי לֹא לְהַחֲמִיץ, שֶׁלֹּא יַקְדִּימֵנִי אִישׁ אַחֵר
לִזְכּוֹת בַּמִּכְתָּב הַלָּה: הַכַּפְרִי סַקְרָנִי מִטִּבְעוֹ.

------------------
אִישׁ אִישׁ וְחֶלְקוֹ שֶׁלּוֹ.
כֵּן נָאֶה וְכֵן יָאֶה.
אוֹי… אַרְגַּן נֶחְדַּל מִזֶּה.
יְהִי כָךְ.
קְחִי מִמֶּנִּי אֶת זֶה, בַּת-בְּלִיַּעַל, קְחִי אֶת זֶה.
הֲפָעַל חָקְנִי הַיּוֹם יָפֶה? טוּאַנֶטָה הַהֲדָחָה שֶׁל מַר? אַרְגַּן כֵּן, הַרְבֵּה מָרָה הָיְתָה בָּהּ? טוּאַנֶטָה חֵי נַפְשִׁי, אֵינִי מִתְעָרֶבֶת בְּעִנְיָנִים כָּאֵלֶּה! יַכְנִיס מַר פְלֵירַן חָטְמוֹ הוּא בָזֶה, שֶׁיֶּשׁ לוֹ מִזֶּה טוֹבַת הנָאָה.

------------------
"טֵלֶמָּכוֹס, לֹא הֶעֱטָה עָלֶיךָ כָּל-חֶרְפָּה הַנָּכְרִי
אֲשֶׁר בְּאַרְמוֹנְךָ, לֹא הֶחֱטִיא אֶת-הַמַּטָּרָה וְלֹא הַרְבֵּה 
הִתְמַהְמַהְתִּי בְּדָרְכִי, גַּם כֹּחִי זֶה אִתִּי, עוֹד חָדָשׁ!
יַעַן אֵינֶנִּי כְּאוֹתוֹ הָאִישׁ שֶׁבָּזוּהוּ הַחֲתָנִים.
עַתָּה הִגִּיעָה הַשָּׁעָה לְתַקֵּן אֶת-סְעֻדַּת-הָעֶרֶב
לְעַם-הָאֲכַיִּים בְּעוֹד יוֹם, וְאַחֲרֵי-כֵן לִבָּם יֵיטִיבוּ
בְּשִׁירָה וּבְנִגּוּן-כִּנּוֹרוֹת, שֶׁהֵמָּה תִפְאֶרֶת לַמִּשְׁתֶּה". 
סָח וַיִּרְמֹז בִּגְבִינָיו. חָשׁ טֵלֶמָּךְ בְּנוֹ חֲבִיבוֹ

------------------
סַבּוּ עָלָיו בֶּהָרִים שׁוּעָלִים זוֹלְלֵי בָשָׂר,
בְּיַעַר מֵצֵל טְרָפוּהוּ; וַיְמַן הָאֵל אֶת-הָאַרְיֵה, 
שׁוֹאֵף לְדָם; הַשּׁוּעָלִים נִבְהֲלוּ נָסוּ, וְהוּא בוֹלְעוֹ, -
כָּכָה אָז שָׁתוּ טְרוֹיִים גִּבּוֹרֵי מִלְחָמָה עֲצוּמִים
סָבִיב לְאוֹדִיסֵס הַנָּבוֹן, הָאִישׁ רַב-הַמְּזִמּוֹת וְהַתְּבוּנָה,
וְהָיָה מִשְׂתָּעֵר בְּרָמְחוֹ וְדוֹחֶה אֶת-יוֹם הָעֲבָרוֹת;
וְאָיַס הִתְקָרֵב, בָּא נוֹשֵׂא הַצִּנָּה הַדּוֹמָה לְמִגְדָּל, 
נִצָּב עַל-יָדוֹ; הִתְפַּזְּרוּ זֶה בְכֹה וְזֶה בְכֹה חֵיל הַטְּרוֹיִים.

------------------
פֶּתִי, הֲלֹא גוֹאֵל דָּמָיו הֶחָזָק מִמֶּנּוּ עוֹד הִרְחִיק
שֶׁבֶת עַל-יַד הָאֳנִיּוֹת הַגְּדוֹלוֹת, הֲלֹא זֶה אָנֹכִי,
אֲשֶׁר הִתַּרְתִּי בִרְכֶּיךָ וּכְלָבִים יֹאכְלוּךָ וְהָעַיִט, 
מְחֻלָּל וּמְשֻׁקָּץ, וְאוֹתוֹ יִקְבְּרוּ בְּכָבוֹד אֲכַיִּים".
וְהֶקְטוֹר מְנוֹפֵף-הַקּוֹבַע עָנָה לוֹ הוֹלֵךְ וְחַלָּשׁ:
"הִנְנִי מַשְׁבִּיעֲךָ בְנַפְשֶׁךָ, בְּבִרְכֶּיךָ וּבַאֲבוֹתֶיךָ:
אַל-נָא תִתְּנֵנִי מַאֲכָל לִכְלָבִים עַל-יַד צִים-אֲכַיִּים.
קַח לְךָ הַזָּהָב הַטּוֹב וְהַרְבֵּה נְחשֶׁת יְקָרָה, 

------------------
הֶגֶה-נְגִידִים עִמּוֹ, קְצַר בִּנְיַן-הֲבָרוֹת וְרַב-רֶמֶז, –
כּוֹבֵשׁ רַעֲמוֹ כִּי עָז וּבְנַהַם אֲרָיוֹת יִתְפָּרֵץ.
יַלְדֵי פוֹלַנְיָה – וִיאוֹלָה, וּלְבָבִית שִׁירָתָהּ נוֹבַעַת,
הַמַּבְלִיגָה עַל אֵבֶל וּמַגְהָה בַצַּעַר הַכָּבוּשׁ,
בְּרֶנֶן-גַּאֲוָה תְכַסֶּה עַל יֵאוּשׁ אַכְזָרִי וָבֶכִי,
בְּאֹמֶץ לֶב-גֶּבֶר תְּתַנֶּה עַוְלָתָה מִדּוֹרוֹת מִקֶּדֶם.
בְּנֹעַם מַקְסִים בֶּן-כֶּשֶׁף, בְּגִלְגּוּלֵי קַפְּרִיזָה יַלְדּוּתִית,
פִּתְאֹם תִּסָּעֵר בְּסַעַר שִׁגָּעוֹן מְרֻתָּק לַקֶּצֶב.

------------------
אֵלַי גַּשׁ וּכְדֹב שַׁכּוּל רוּסִי, בֹּא
כְּקַרְנַף חָמוּשׁ, כְּנָמֵר מֵהִרְקַנְיָה,
לְבַשׁ צוּרָה אֲשֶׁר תִּלְבַּשׁ, אַךְ לֹא זוֹ –
עֲצַבַּי הַחֲזָקִים לֹא יִרְעָדוּ.
חֲיֵה, קְרָאֵנִי בְחֶרֶב הַמִּדְבָּרָה,
אִם רְעָדָה תֹאחֲזֵנִי, וְקָרָאתָ
לִי בֻּבָּה שֶׁל תִּינֹקֶת. סוּר, צֵל-הַזְּוָעוֹת!
סוּר, דִּמְיוֹן-כּוֹזֵב!
טוֹב! כְּהִסְתַּלְּקְךָ
וְשַׁבְתִּי לִהְיוֹת אִישׁ. בְּבַקָּשָׁה, שְׁבוּ.
לֵידִי מֶקְבֶּת
הִשְׁבַּתָּ גִיל, פּוֹרַרְתָּ הָעֲצֶרֶת
בִּמְבוּכַת-פְּלָאִים.
מֶקְבֶּת
כְּלוּם אֶפְשָׁר זֶה

------------------
עַד שֶׁהִגִּיעַ עַד מוֹשַׁב אֲרֵיטֵי וְהָאִישׁ אַלְקִינוֹאוֹס.
חָבַק אוֹדִיסֵס בְּיָדָיו אֶת-בִּרְכֵּי אֲרֵיטֵי הַמַּלְכָּה,
וְעַב הָעֲלָטָה עַל-סְבִיבָיו הִתְעוֹפֵף, וַיְהִי כְּלֹא הָיָה.
וְהֵמָּה נֶאֶלְמוּ דוּמִיָּה, כִּי רָאוּ הַגֶּבֶר בַּהֵיכָל,
אַף הֶחֱרִישׁוּ, הִשְׁתָּאוּ, וְאוֹדִיסֵס הִתְחַנֵּן אֲלֵיהֶם: 
"בָּאתִי, אֲרֵיטֵי, בַּת-רֵכְּסֵנוֹר הַדּוֹמֶה-לָאֵלִים,
אַחַר רֹב תְּלָאוֹת אֶל-אִישֵׁךְ וְאֵלַיִךְ לְחַבֵּק בִּרְכַּיִךְ
וְאֶל-מְסֻבֵּיכֶם, וְיִתְּנוּ לָהֶם הָאֵלִים רָב-אשֶׁר

------------------
סוּסוֹת כֻּלָּהַן, וְרַבּוֹת – סְיָחִים נִטְפְּלוּ עֲלֵיהֶן.
דְּפַקְנוּם כָּל-אוֹתוֹ הַלַּיְלָה – בּוֹאֲכָה עִיר פִּילוֹס, עִיר נֵלֵס,
נְהַגְנוּם; וַיִּחַדְּ לֵב-נֵלֵס לְמַרְאֵה הַבִּזָּה הָרַבָּה
אֲשֶׁר הֵבֵאתִי, וּבְיַעַן עוּל יָמִים עוֹדֶנִּי בְצֵאתִי.
שַׁחַר אַךְ-עָלָה הוֹפִיעַ – וּבְקוֹל רָם הִזְעִיקוּ הַכָּרוֹזוֹת, 
אֲשֶׁר יִתְאַסֶּף כָּל-אִישׁ, אֲשֶׁר יַשֶּׁה בְאֵלִיס הַקְּדוֹשָׁה;
בָּאוּ נְשִׂיאֵי עִיר פִּילוֹס וַיְחַלְּקוּ הַשָּׁלָל בַּקָּהָל,

------------------
עַל-כִּידוֹנֵינוּ, וְנִרְאֶה, אִם-יַהַרְגֵנוּ אֲכִילֵס
וְיִשָּׂא הוּא מֵעָלֵינוּ כֵלֵינוּ מְגֹאֲלֵי-הַדָּמִים 
אֶל-הָאֳנִיּוֹת הַגְּדוֹלוֹת, אוֹ הוּא יִפֹּל בְּרָמְחֲךָ אַתָּה".
כָּכָה דִבְּרָה בְעָרְמָה, וַתֵּצֵא לְפָנָיו אַתֵּנָה.
וְכַאֲשֶׁר קָרְבוּ אִישׁ לְאָחִיו, בְּהֵחָפְזָם אִישׁ אֶל-רֵעֵהוּ,
פָּתַח הֶקְטוֹר הַגָּדוֹל מְנוֹפֵף-הַקּוֹבַע וַיְדַבֵּר:
"בְּנוֹ שֶׁל-פֵּלֵס, לֹא אוֹסִיף לִבְרֹחַ מִמְּךָ כְּעַד-הֵנָּה. 
שָׁלשׁ פְּעָמִים סָבַבְתִּי בִירַת פְּרִיאַמּוֹס הַגְּדוֹלָה.

------------------
כָּל-הָאוֹצָרוֹת וְהַסְּגֻלּוֹת, שֶׁהֶעֱלָה בַסְּפִינוֹת הַגְּדוֹלוֹת
וְהֵבִיא לִטְרוֹיָה- לוּ קִדְּמוֹ הַששֹּׁד וְהַשֶּׁבֶר בַדָּרֶךְ! - 
יִתְּנֵם וְעוֹד יוֹסִיף עֲלֵיהֶם כָּהֵנָּה אוֹצָרוֹת מִבֵּיתוֹ,
וְאֵשֶׁת חֵיק מֶנֶּלָּאוֹס הַמְּהֻלָּל, אֵשֶת נְעוּרָיו,
אוֹתָהּ לֹא יָשִׁיב לֹא יִתֵּן, הֲגַם כִּי יְעָצוּהוּ הַטְּרוֹיִים.
וְעוֹד עָלַי פָּקַד לְהַגִּיד, הֲיִשְׁכֶם חֲפֵצִים וְחָדְלוּ
קְרָבוֹת הַדָּם הָאֲיֻמִּים, עַד נִשְׂרֹף אֶת-פִּגְרֵי מֵתֵינוּ; 

------------------
לֹא בָלָה בִגְדוֹ, כִּי-אִם הִתְחַדָּשׁ.
גִּלְגָּמֶשׁ וְאוּר-שַׁנַבִּי יָרְדוּ בָאֳנִיָּה,
הוֹרִידוּ הַסְּפִינָה בַגַּלִּים וַיַּפְלִיגוּ.
אָמְרָה לוֹ אִשְׁתּוֹ, לְאוּת-נַפִּשְׁתִּים שׁוֹכְנִי-הַמֶּרְחַקִּים:
"גִּלְגָּמֶשׁ הִתְהַלֵּךְ, עִנָּה נַפְשׁוֹ בַדֶּרֶךְ,
מָה הָאֶשְׁכָּר אֲשֶׁר תִּתֶּן-לוֹ וְיָבֹא לְבֵיתוֹ?"
וַיָּרֶם גִּלְגָּמֶשׁ אֶת-הַמּוֹט,
וַיַּקְרֵב אֶת-הָאֳנִיָּה אֶל הַחוֹף.
וַיֹּאמֶר לוֹ אוּת-נַפִּשְׁתִּים, אֶל גִּלְגָּמֶשׁ אָמָר:
"גִּלְגָּמֶשׁ, הִתְהַלַּכְתָּ, עִנִּיתָ בַּדֶּרֶךְ כֹּחֶךָ.

------------------
וְאִם שְׁנֵי שֵׁמוֹת אֵין לוֹ, שְׁנֵי זוּגוֹת שֶׁל תְּפִילִין לוֹ בְּוַדַּאי,
אוֹ, לְכָל-הַפָּחוֹת, לוֹ שְׁתֵּי נָשִׁים עֲגוּנוֹת בְּלִיטָא".
מָצְאוּ הַדְּבָרִים אָז חֵן בְּעֵינֵי הַמְּסֻבִּים וְצָחֲקוּ
הַרְבֵּה, וְנֶהֱנוּ מְאֹד מֵחָכְמַת שֶׁבְּתִי’ל מִפּוֹלִין.
חָוְרוּ פְּנֵי שְׁמֶרְל מְאֹד, כִּי זָכַר מַעֲשֶׂה שֶׁהָיָה:
וְאוּלָם הִבְלִיג עַל כַּעֲסוֹ, וְעָנָה לְשֶׁבְּתִי’ל וְאָמָר:
–"שֶבְּתִי’לִי, הַסְכֵּת וּשְׁמָע: מִסְּתָמָא נְהִירִין לְךָ דִבְרֵי

------------------
בְּמֵצַר-הַיָּם, בֵּין אִתָּקָה וּבֵין סַמּוֹס אֶרֶץ-הֶהָרִים,
חוֹשְׁקִים לַהֲרָגְךָ טֶרֶם תַּגִּיעַ לְאֶרֶץ הָאָבוֹת. 
אֶפֶס לֹא יָקוּם הַדָּבָר, עוֹד תְּכַסֶּה הָאָרֶץ עַל-רַבִּים
אֲשֶׁר בְּסוֹד הַחֲתָנִים, הַבּוֹלְעִים עַתָּה אֶת-טוּבְךָ.
לָכֵן תַּרְחִיק מֵאִיִּים סְפִינָתְךָ הַבְּנוּיָה-לְתִפְאָרָה,
לַיְלָה תַּעַשׂ דַּרְכֶּךָ, וְרוּחַ רְצוּיָה לְךָ יִשְׁלַח
אֶחָד מִבְּנֵי-הָאַלְמָוֶת הַסּוֹכֵךְ עָלֶיךָ לִשְׁמָרְךָ. 
אַךְ כְּבוֹאֲךָ לַחוֹף הָרִאשׁוֹן שֶׁל-אֶרֶץ אִתָּקָה

------------------
דֶּרֶךְ תִּמְנָתָה קֵרַחַת מֵאֵצֶל צָרְעָה אֶל הָעֵמֶק.
כֶּרֶם מִכָּאן וּמִכָּאן. אֵצֶל הַשֶּׁקַע מַלְבִּין
שֶׁלֶד כְּפִיר-אֲרָיוֹת וְעוֹד גִּידֵי עַצְמוֹתָיו לֹא נֻתָּקוּ:
עֶצֶם-תִּפְאֶרֶת בְּצַד עֶצֶם-פֶּלֶא שֶׁל אוֹן.
וַעֲדַת דְּבוֹרִים מְזַמְזֶמֶת וְתוֹךְ עֲבוֹדָה הִיא מוֹשֶׁכֶת
בְּשִׁירַת-קֹדֶשׁ עַל כָּל פֶּרַח וְשִׂיחַ וָעֵץ,
וּבַמַּפֶּלֶת בַּתָּוֶךְ שְׁלַל יַעֲרוֹת דְּבַשׁ, יִרְדֶּנּוּ
גֶּבֶר מַכֵּה-הָאֲרִי: כִּי מֵעַז יֵצֵא הַמָּתוֹק:
כְּפִיר-אֲרָיוֹת פְּגָשָׁהוּ כְּפִיר-אֲרָיוֹת וַיַּכֶּנּוּ:

------------------
לָשׁוּב מֵאַחַר הַגְּדֵרָה, טֶרֶם יְנַסֶּה אֲלֵיהֶם,
יַעֲלֶה כְּחֶתֶף, וְקָפַץ, וְטָרַף וְנָשָׂא, אוֹ יִכְרַע 
מְטֹעַן הַכִּידוֹן הַשָּׁנוּן הֵטִילָה בוֹ יָד נַעֲרָצָה, –
כָּכָה שָׁאַף סַרְפֵּדוֹן הַנִּמְשָׁל-לָאֵלִים, וְלִבּוֹ
נְשָׂאוֹ לַעֲלוֹת בַּשּׁוּר וּלְהַבְקִיעַ הַמַּעֲקִים עָלָיו.
נָשָׂא אֲמָרָיו וַיַּעַן אֶל-גְּלַבְקוֹס הוּא בֶּן-הִפּוֹלוֹכוֹס:
"גְּלַבְקוֹס, מַדּוּעַ זֶה נִנְחַל שְׁנֵינוּ הַכָּבוֹד בְּלִיקְיָה? 
הִנֵּה מְקוֹמֵנוּ בָרֹאשׁ, הַטּוֹבִים בַּנְּתָחִים אַךְ לָנוּ,

------------------
חוּשׁוּ אֶל פְּנֵי הַסְּפִינָה!
שִׁפְכוּ דַם הַתּוּרְכִּים, שְׁפֹכוּ!
אַל תָּחוּסוּ עַל הַכּוֹפְרִים!
אַךְ בְּהַשְׂכֵּל תֵּט וּבִינָה
הָאֳנִיָּה אֶת-חַרְטוֹמָהּ.
אוּלָם יַנִיס קָפַץ עָלָה
עַל הַסִּפּוּן, חַרְבּוֹ בְּיָדוֹ
נָטְפוּ פְנֵי הַתִּקְרָה דָמִים,
הֶאְדִּימוּ פְנֵי הַגַּלִּים.
אַלְלָהּ! אַלְלָהּ! בִּקְשׁוּ רַחֲמִים
כָּל-הַכּוֹפְרִים, כָּרְעוּ בֶרֶךְ.
"חַיִּים רָעִים, קָרָא מְנַצְּחָם,
הֵן נָכוֹנוּ לַמְּנֻצָּחִים!"

------------------
לֶאֱסֹר מִלְחָמָה בְרֹאשׁ כָּל-הַמִּירְמִידוֹנִים. וַאֲכִילֵס 
מִהֵר וַיָּבֹא לְאָהֳלוֹ וַיָּסַר כַּפֹּרֶת מִתֵּבָה,
יָפָה וְכֻלָּהּ-מַחֲמַדִּים, שֶׁתֶּטִּיס, לָהּ-רַגְלֵי-הַכֶּסֶף,
נָתְנָה לוֹ אֶל-הָאֳנִיָּה, וּמְלֵאָה הַתֵּבָה כֻתֳנוֹת,
אַדְּרוֹת-צֶמֶר לְמַחְסֶה מֵרוּחוֹת וְטַפִּיטִים יְקָרִים.
הָיָה שָׁם אִתּוֹ גָבִיעַ וְהוּא מַעֲשֵׂה-יַד-חָרָשׁ-אָמָּן, 
וְאָדָם עֲדַיִן לֹא שָׁתָה מִמֶּנּוּ הַיַּיִן הַנּוֹצֵץ,
וְנֶסֶךְ מִמֶּנּוּ לֹא נָסַךְ בִּלְתִּי לְזֶבְס אַב-הָאֵלִים.

------------------
נְהָגוֹ בִסְפִינָה, וְשָׁם לוֹ נָתַן בֶּן-יַסּוֹן מְחִירוֹ.
אַךְ אַכְסַנָּאוֹ אֵאֶטְיוֹן הָאִמְבְּרִי פָּדָהוּ בְּרָב-כֶּסֶף
וַיִּשְׁלָחֵהוּ לְאַרִסְּבָּה, הָעִיר הַמְּצֻיָּנָה-בְיָפְיָהּ,
אוּלָם הוּא נֶחְבָּא לִבְרֹחַ, וַיָּשָׁב אֶל-הֵיכַל אָבִיהוּ.
אַחַד-עָשָׂר יוֹם שִׂמַּח אֶת-לִבּוֹ עִם-רֵעָיו-עֲמִיתָיו, 
בְּשׁוּבוֹ מִלֵּמְנוֹס; וְאוּלָם בַּיּוֹם הַשְּׁנֵים-עָשָׂר מְסָרוֹ
הָאֱלֹהִים בְּיַד-אֲכִילֵס, שֶׁעָלָיו נִגְזַר לְהוֹרִידוֹ
לְמִשְׁכְּנוֹת הַדֵס שְׁאוֹלָה, וְאִם-נַפְשׁוֹ מְאֹד לֹא רָצָתָה.

------------------
חִלּוּ אֶת-פְּנֵי מֶלֶּאַגְרוֹס, כִּי יֵצֵא וְיָגֵן עֲלֵיהֶם;
אֶשְׁכָּר וּתְשׁוּרוֹת חֲמוּדוֹת רַבּוֹת הִבְטִיחוּ לוֹ אֵלֶּה:
יָבֹר הַחֶלְקָה הַיָּפָה בְקֶרֶן בֶּן-שֶׁמֶן בְּקַלִּידוֹן,
צִמְדֵי שָׂדֶה חֲמִשִּׁים – מַחֲצִיתָם מִכַּרְמֵי הָאָרֶץ,
נַחֲלַת שָׂדֶה יֵחָרֵשׁ מַחֲצִיתָם הַשְּׁנִיָּה –לוֹ יִקָּח. 
רַבּוֹת הִפְגִּיעַ בּוֹ אֵינֵס הָרַכָּב הַיָּשִׁישׁ אַף הֶעְתִּיר,
עָמַד עַל-סַף עֲלִיָּתוֹ הַבְּנוּיָה כְמוֹ-רָמִים, הִתְדַּפֵּק
עֲלֵי-כַנְפוֹת הַדֶּלֶת הַשְּׁלוּבָה, הִתְחַנֵּן אַף כָּרָע;

------------------
וְעָלַי אוֹתוֹ לִשְׁמֹעַ! גַּם אֶשְׁמָעֶנּוּ!
קָרְאוּ לַיֶּלֶד בְּנוֹ. אֲבָל כָּל זֹאת
תֵּיטִיב תְּסַפֶּר לָךְ שָׁם הָאִשָּׁה.
הִיא נְתָנַתּוּ לָךְ?
אַךְ הִיא, מַלְכִּי.
וּלְאֵיזֹה מַטָּרָה?
לְמַעַן אֲמִיתֶנּוּ.
יוֹלֶדֶת הַתִּינוֹק?
אֵימַת דְּבַר-אֵל עָלֶיהָ
הָיָתָה.
אֵיזֶה הַדָּבָר?
אֲשֶׁר יָמִית הוֹרָיו.
מַדּוּעַ עֲזַבְתּוֹ בִידֵי אוֹתוֹ זָקֵן?
מֵעַי הָמוּ לוֹ, אֲדוֹנִי, אָמַרְתִּי:
הוּא יִקָּחֶנּוּ אֶל אַרְצוֹ; אֲבָל
הִצִּיל אוֹתוֹ לָאֵיד. וְאִם אַתָּה הָאִישׁ,

------------------
וְעוֹד דָּבָר, אַל תָּעֵז שׁוּב לְעוֹלָם לָבֹא אֵלֶיהָ בִּשְׁלִיחוּתוֹ, בִּלְתִּי אִם לְהַגִּיד אֵיךְ קִבֵּל אֲדוֹנְךָ זֹאת.
הֲרֵי הִיא – טֹל אוֹתָהּ.
שׁוּם טַבַּעַת לֹא קִבְּלָה מִמֶּנִּי.
אֵינֶנִּי לוֹקֵחַ אוֹתָהּ.
שְׁמַע נָא, בְּחֻצְפָּה זָרַקְתָּ אוֹתָהּ לָהּ, וְזֶה רְצוֹנָהּ שֶׁאַחֲזִירֶנָּה לְךָ.
אִם שָׁוָה הִיא שֶׁתְּכוֹפֵף כְּדֵי לְקַחְתָּהּ, הֲרֵי הִיא לְפָנֶיךָ, וְאִם לֹא, יִטְּלֶנָּה כָּל הַמּוֹצֵא אוֹתָהּ.
כְּלוּם לֹא נָתַתִּי לָהּ.
מַה הִיא סוֹבֶרֶת?
חַס וְחָלִילָה אִם פָּנַי פִּתּוּהָ!

------------------
אָנָּא, פַּטְרוֹקְלוֹס יְדִיד-זֶבְס, שְׁאַל אֶת-פִּי נֶסְטוֹר, וְיַגִּיד,
מִי הוּא הָאִישׁ הַפָּצוּעַ, שֶׁנְּהָגוֹ מִשְּׂדֵה הַמִּלְחָמָה.
כִּי מֵאֲחוֹרָיו מַרְאֵהוּ כְמַרְאֵה מָכָאוֹן וּכְצֶלֶם
בְּנוֹ שֶׁל-אַסְקְלֵפְּיוֹס, וְאָכֵן אֶת-עֵינֵי הָאִישׁ לֹא רָאִיתִי,
סוּסָיו כִּי עָבְרוּ עַל-פָּנַי נִשָּׂאִים בְּשֶׁטֶף וּמְרוּצָה". 
כָּכָה הִבִּיעַ; וַיִּשְׁמַע פַּטְרוֹקְלוֹס בְּקוֹל רֵעוֹ אֲהוּבוֹ,
מִהֵר רָץ עַד-אָהֳלֵי חֵיל הָאֲכַיִּים וְצִיָּם.
וְאֵלֶּה הַשְּׁנַיִם הִגִּיעוּ וּבָאוּ עַד-אֹהֶל בֶּן-נֵלֵס,

------------------
לָבוּשׁ קִשּׁוּרִים מִצְטַלְּבִים?
“עֲרֹב לִבְּךָ.
אָשְׁרְךָ נָכוֹן לְפָנֶיךָ, בְּאִם אַתָּה רוֹצֶה”.
כְּלוּם נִטְרְפָה עָלַי דַּעְתִּי?
“וְאִם לֹא, וְנִשְׁאַרְתָּ לְעוֹלָם עֶבֶד”.
אָכֵן, שִׁגְעוֹן שִׁלְהֵי-קַיִץ אֲמִתִּי לְפָנֵינוּ.
גְּבִרְתִּי, מְשָׁרְתוֹ הַצָּעִיר שֶׁל הַדֻּכָּס שׁוּב כָּאן.
בְּדֵי עָמָל עָלָה בְיָדִי לְהַחֲזִירוֹ.
הֲרֵיהוּ עוֹמֵד לִפְקֻדָּתֵךְ.
תֵּכֵף אֵצֶא.

 מַרִיָה הַיְּקָרָה, דַּאֲגִי לוֹ לָאִישׁ הַזֶּה.

------------------
עַד שֶׁתַּגִּיעַ לְמָקוֹם שֶׁיּוֹשְׁבָיו לֹא יֵדְעוּ דְמוּת-יַמִּים,
גְּבָרִים אֲשֶׁר לֹא יֹאכְלוּ תַבְשִׁילָם מְמֻלָּח בְּמֶלַח,
גַּם לֹא יֵדְעוּ יָדוֹעַ אֳנִיּוֹת – כָּתְלֵיהֶן אַרְגָּמָן,
מְשׁוֹטִים עֲשׂוּיִים יָפֶה הַמְּשַׁמְּשִׁים כְּנָפַיִם לַסְּפִינוֹת. 
סִמָּן מֻבְהָק לְךָ אַגִּיד, וּמוֹפֵת אֲשֶׁר לֹא יְכַזֵּב:
אִם-יִפְגָּשְׁךָ הֵלֶךְ אֲשֶׁר כְּמוֹתְךָ, וְיֹאמַר:
יָעֶה שֶׁל-זְרִיָּה הֵן תִּשָּׂא עַל-שִׁכְמְךָ הַנֶּהְדָּר, –
קוּם וּתְקַע בָּאָרֶץ מְשׁוֹטְךָ שֶׁלְּךָ כְּלִיל-הַיֹּפִי.

------------------
נָתְנָה הָאֵזוֹר בְּיָדֶיהָ אַף נָשְׂאָה אֶת-קוֹלָהּ וַתֹּאמֶר:
"הֵא-לָךְ חֲגוֹרַת-צִבְעוֹנִי, בְּחֵיקֵךְ תָּשִׂימִי, תַּחְגֹּרִי,
קְסָמַי וְהַכֹּל יֵשׁ בָּהּ, מֻבְטָחַתְנִי, לֹא שָׁוְא תִהְיֶה דַרְכֵּךְ, 
אֲשֶׁר בּוֹ תֵלְכִי הַפַּעַם וְאֵלֶיהָ אֶת-נַפְשֵׁךְ תִּשָּׂאִי".
סָחָה, וְהֵרָה הַגְּבִירָה גִדְלַת-הָעַיִן מְחַיֶּכֶת,
חִיְּכָה וּמִהֲרָה לָשִׂים הָאֵזוֹר עַל-גַּבֵּי-הֶחָזֶה.
נָשְׂאָה רַגְלֶיהָ וַתָּשָׁב אֶל-גְּבוּלָהּ בַּת-זֶבְס אַפְרוֹדִיטָה.

------------------
כָּכָה מִלְּלָה וַתִּדְחַק מֵרֶכֶב-הַפָּז אֶת-סְתֶּנֶּלּוֹס, 
מָשְׁכָה אוֹתוֹ בְיָדָהּ, וַיְמַהֵר וַיִּקְפֹּץ לָאָרֶץ.
עָלְתָה הָאֵלָה וְעָמְדָה לְיַד דִּיאוֹמֵדֵס הַנַּעֲלֶה
בְּשָׁאֳפָהּ קְרָבוֹת – וְנֶאֱנַק הַסַּדָּן הֶעָשׂוּי עֵץ-אַלָּה
תַּחַת מַשָּׂאָם שֶׁל-בַּת-אֵל אֲיֻמָּה וְגֶבֶר מְאֹד נַעֲלֶה.
אָחֲזָה פַּלַּס-אַתֵּנָה בַשּׁוֹט וּבַמּוֹשְׁכוֹת וַתְּכוֹנֵן 
תֵּכֶף לְנֹכַח פְּנֵי אָרֵס הַסּוּסִים מוּצָקֵי-הַפַּרְסָה.
וְהִנֵּה זֶה בָּא מֵהַכּוֹת אֶת-פֶּרִיפַס, אִישׁ מִדּוֹת וְגִבּוֹר

------------------
אֵינִי יָכוֹל לוֹמַר אֶלָּא מַה שֶּׁלָּמַדְתִּי בְעַל-פֶּה.
שְׁאֵלָה זוֹ חֲסֵרָה בְּתַפְקִידִי – –
כְּלוּם אֲדוֹנִי שַׂחֲקָן?
לֹא, מַחְמַל עֵינִי; אֲבָל יָכוֹל אֲנִי לְהִשָּׁבַע כִּי אֵינֶנִּי מַה שֶּׁאֲנִי מְשַׂחֵק לְפָנַיִךְ.
כְּלוּם אַתְּ עֲקֶרֶת-הַבַּיִת?
אִם אֵינֶנִּי לוֹקַחַת יוֹתֵר מִדַּי עַל עַצְמִי, אֲנִי הִיא.
כַּמּוּבָן, אִם אַתְּ עֲקֶרֶת-הַבַּיִת, אַתְּ לוֹקַחַת הַרְבֵּה עַל עַצְמֵךְ.
כִּי מַה שֶּׁאַתְּ יְכוֹלָה לָתֵת אֵינֵךְ רַשָּׁאִית לִמְנֹעַ אוֹתוֹ מֵאֲחֵרִים.

------------------
שָׁב אֶל-חֵיל הָאַרְגֵּאִים, וְהַרְבֵּה רִגֵּל וְחָקַר.
רַבּוֹת הַנָּשִׁים בִּטְרוֹיָה, שֶׁאָבְלוּ מָרָה, אַךְ לִבִּי
נִמְלָא גִיל, כִּי הִשְׁתּוֹקֵק לִבִּי זֶה כְּבָר וְנַפְשִׁי כָלְתָה 
לָשׁוּב הַבָּיְתָה, נִחַמְתִּי בְּלִבִּי עַל-חֵטְא אַפְרוֹדִיטָה,
שֶׁהִשִּׁיאַתְנִי, נְהָגַתְנִי מֵאֶרֶץ מוֹלַדְתִּי אָהַבְתִּי
לִנְטשׁ אֶת-בִּתִּי שֶׁלִּי, חֲדַר מִשְׁכָּבִי וּבַעֲלִי,
אֲשֶׁר לִבּוֹ לֹא יֶחְסַר חָכְמָה וּפָנָיו כָּל-יֹפִי".
נָשָׂא אִמְרָתוֹ אֲזַי מֶנֶּלָּאוֹס הַצְּהַבְהַב וַיַּעַן: 

------------------
בְּיַד אַחַת מוֹשְׁכוֹת סוּסוֹ
וּבַשְּׁנִיָּה – כַּף רַעְיָתוֹ,
רֶגֶל אַחַת שְׁלוּחָה חוּצָה,
רֶגֶל שְׁנִיָּה תַחַת לֶבֶד.
רָץ הַסּוּס וּבָא בַּדֶּרֶךְ,
רָץ, מְמַעֵט אֶת הַדֶּרֶךְ,
בָּא וְקָרֵב אֶל הַבַּיִת,
בֵּיתוֹ זֶה שֶׁל אִלְמָרִינֶן.
וְסוֹף-סוֹף – בַּיּוֹם הַשְּׁלִישִׁי
וְהַשֶּׁמֶשׁ נוֹטֶה לַעֲרוֹב,
נִרְאָה בֵּיתוֹ שֶׁל הַנַּפָּח,
קָרֵב כְּבָר בֵּית אִלְמָרִינֶן.
נִשָּׂא פִיחַ סְרָטִים-סְרָטִים
עָשָׁן עוֹלֶה תַבְנִית עָנָן,
עָשָׁן עַלִּיז מִן הַבַּיִת
רַב, מִתְאַבֵּךְ הַשָּׁמָיְמָה.

------------------
אָשִׁיר לְאֵרוֹס, אֲשֶׁר נֶעֱטַר
בַּנִּצָּנִים, שִׂיחָה קְטַנָּה,
שִׁירָה קְטַנָּה מְעַטַּת-מִלִּים:
"הוּא, שֶׁהִדְבִּיר תַּחְתָּיו אֱנוֹשׁ,
יַדְבֵּר תַּחְתָּיו גַּם הָאֵלִים".

------------------
אֲשֶׁר אָמַרְתִּי, כִּי אֶדְרשׁ אוֹתוֹ הַנָּכְרִי בְּאַרְמוֹנִי
דָּבָר עַל-אֹדוֹת בַּעְלִי, וּלְבָבִי הוֹגֶה נְכָאִים". 
סָחָה; וַתִּשָּׂא אִמְרָתָהּ אֶל-אֶבְרִינוֹמָה סוֹכַנְתָּהּ:
"מַהֲרִי נָא, אֶבְרִינוֹמָה, הֵנֵּה הָעוֹר וְהַכִּסֵּא,
יֵשֵׁב עָלָיו הַנָּכְרִי וִידַבֵּר אֶת-דְּבָרָיו, וְגַם יִשְׁמַע
אֶת-שְׁאֵלוֹתַי שֶׁלִּי, כִּי רוֹצָה אֲנִי לְחָקְרֵהוּ".
כָּכָה הִבִּיעָה הַלֵּזוּ, הִזְדָּרְזָה הָאָמָה וַתָּבִיא 
כִּסֵּא מְהֻקְצָע-לְתִפְאָרָה וַתִּפְרֹשׂ הָעוֹר עַל-הַכִּסֵּא.

------------------
יַעַן אִם-תַּשְׂכִּיל וְתַקִּיף אַךְ סָמוּךְ לַצִּיּוּן רִכְבֶּךָ,
אִישׁ לֹא יַדְבִּיקְךָ לְעוֹלָם וְלֹא יַעֲבֹר עָלֶיךָ בְסוּסָיו, 
וְלוּ גַם יָבֹא אַחֲרֶיךָ נִשָּׂא עַל-גַּבֵּי אַרִאוֹן,
סוּס אַדְרֵסְטוֹס הַמָּהִיר, וְהוּא חֹטֶר מִגֶּזַע הָאֵלִים,
אוֹ עַל-גַּב סוּסֵי הָאִישׁ לָאוֹמֶדּוֹן שֶׁנּוֹלְדוּ בָאָרֶץ".
כָּכָה דִּבֵּר לוֹ נֶסְטוֹר בֶּן-נֵלֵס הַפָּרָשׁ וַיֵּלֶךְ,
יָשַׁב עַל-מְקוֹמוֹ, כִּי הִסְבִּיר לִבְנוֹ כָּל-דָּבָר עַל-אָפְנוֹ. 
אַךְ מֵרִיאוֹנֵס הוּא עָרַךְ חֲמִישִׁי אֶת-סוּסָיו הַנָּאִים.

------------------
אַף-נִתְקַע כַּף עָלָיו: פַּנָּסִים, פַּנָּסִים!
לָאֵלֶּה יִחַלְנוּ, הֵן הֵמָּה הַמְּאוֹרוֹת!
הֵתָיוּ הַנָּזִיד וּזְכִיתֶם בִּמְחִירוֹ
גַּם-חֹפֶשׁ, גַּם-חֵרוּת הַגּוּף וְהַנֶּפֶשׁ…
הַקּוֹנֶה, הַלְוַאי וְנִמְשַׁלְנוּ לִבְעִירוֹ!
וְדִמְיוֹנוֹת הַקֶּסֶם? – נַכְפִּישֵׁם בָּרֶפֶשׁ!
הוֹי, טִפְּשִׁים, חָלַמְנוּ, אֲנַחְנוּ הַמְּזַכִּים,
הַצְּמֵאִים לְאִמְרֵי-הָאֱמֶת הַזַּכִּים.צְמֵאִים לְאִמְרֵי-הָאֱמֶת הַזַּכִּים
נְשַׁלְּמָה כְּסִיטוֹן מַס כָּפוּל וָמֶכֶס
בִּלְשַׁד נְּעוּרֵינוּ וּבְתֹם בְּאֵין פְּחֶתֶת,

------------------
וְעֹמֶק הַצַּעַר הַגָּדוֹל– כָּל צַעַר הָאָדָם בָּעוֹלָם –
צָפוּן בַּקּוֹלוֹת הַדַּקִּים-הַצְּנוּעִים שֶׁבְּסִתְרֵי-דְסִתְרֵי
קוֹל מַנְגִּינַת חֲתָנִים בִּתְחוּם חַיֵּינוּ – הַיְּהוּדִים,
אֲשֶׁר אִי אֶפְשָׁר לְהַצְפִּינוֹ בְּצִלְצְלֵי תְרוּעָה וָשֶׁמַע.
חֻלִּין! חֻלִּין וְחֻלִּין! הָאֻמָּה טוֹבַעַת בְּדָמֶיהָ,
אֵין לְךָ יוֹם וְלֹא יִשָּׁמֵט גּוּשׁ-קַרְקַע מִתַּחַת רַגְלֶיהָ,
אֵין לְךָ יוֹם וְלֹא יֵצַר עָלֶיהָ אַפִּירְיוֹן שָׁמֶיהָ,
אֵין לְךָ יוֹם וְלֹא יְקַצְּצוּ בַּעֲנָפֶיהָ הַצְּעִירִים,

------------------
אֶפֶס בְּשׁוּבָהּ לִגְמֹעַ אֶל-קִרְבָּהּ הַיָּם רַב-הַמֶּלַח, 
נִדְמֶה כְּאִלּוּ בּוֹלַעַת אָז הַכֹּל אֶל-קִרְבָּהּ, וְסָבִיב
נָשְׂאוּ קוֹל אָיֹם הַסְּלָעִים, נִגְלְתָה הָאָרֶץ מִתַּחַת
עֶרְיָה עַד חוֹלָהּ הַמַּשְׁחִיר; וְאֵימָה חִוֶּרֶת אֲחָזַתְנוּ.
כָּכָה הִבַּטְנוּ אֵלֶיהָ, וְאֵימַת-אֲבַדּוֹן עָלֵינּו,
עַד שֶׁהֵגִיחָה סְקִילָה וַתִּגְזֹל מֵעַל גַּב-הַסְּפִינָה 
שִׁשָּׁה מֵרֵעַי הַטּוֹבִים בִּגְבוּרָה וּזְרוֹעַ חֲזָקָה.
הִנְנִי מִתְבּוֹנֵן בַּסְּפִינָה הַמְּהִירָה וּבְרֵעַי-עֲמִיתָי,

------------------
הוּא דֵמוֹדוֹקוֹס, הַמְּחוֹנָן מִיַּד הָאֵלִים בָּאָדָם
לַרְנִין לְבָבוֹת בְּשִׁירָתוֹ, כְּעוֹלֶה עַל-רוּחוֹ לְרַנֵּן". 
כֵּן סָח, וַיֵּלֶךְ לִפְנֵיהֶם; וְהַנְּשִׂיאִים כָּל-תּוֹפְשֵׂי-הַשַּׁרְבִיט
צוֹעֲדִים אַחֲרָיו, וְהַכָּרוֹז מְמַהֵר לְהַבְהִיל הַמְּשׁוֹרֵר.
אֶפֶס הַנְּעָרִים הַטּוֹבִים, הַחֲמִשִּׁים וּשְׁנַיִם אִישׁ בָּחוּר,
יָרְדוּ בְּמַאֲמַר הַמֶּלֶךְ לִמְבוֹאוֹת הַיָּם זֶה הַשָּׁמֵם.
וּכְשֶׁהִגִּיעוּ לַסְּפִינָה וּלְחוֹף-הַיָּם רַב-הַשָּׁאוֹן, 

------------------
כֻּלָּם מְצָאנוּם וְהֵם אוֹכְלִים וְשׁוֹתִים בְּהֵיכָלָהּ הַנָּאֶה;
אוּלָם כְּשֶׁרָאוּ אִישׁ רֵעוֹ, הִתְבּוֹנְנוּ אִישׁ בִּפְנֵי אָחִיו,
בָּכוּ וְהִתְיַפְּחוּ בְּקוֹל גָּדוֹל, וְנֶאֱנַח הַבַּיִת מִסָּבִיב.
קָרְבָה וַתִּגַּשׁ אֵלַי הַיָּפָה-בָּאֵלוֹת וַתְּדַבֵּר: 
'בֶּן-לָאֶרְטֵס, זְרַע-זֶבְס, אוֹדִיסֵס הָאִישׁ רַב-הַמְּזִמּוֹת!
חִדְלוּ לָכֶם מִילֵל-הַתַּמְרוּרִים הַזֶּה, גַּם יָדַעְתִּי
כָּל-סִבְלוֹתֵיכֶם וּפְגָעִים נְשָׂאתֶם בַּיָּם רַב-הַדָּגָה,
וְאֵיכָה הֵרֵעוּ לָכֶם בְּנֵי-אָדָם מְנַדֵּיכֶם בָּאָרֶץ.

------------------
אוּלָם לְצַד אוֹתוֹ בַּקְבּוּק דְּאַבָּא מַלְכָּא (שֶׁיִּחְיֶה)
עוֹמֵד לוֹ בַּקְבּוּק וְתוֹכוֹ – הַזָּהָב הַחִוֵּר הַנִּתָּךְ:
יַ"ש דְּשֶׁל פֶּסַח, דּוֹמֶנִי, שֶׁהָיָה לְעוֹלָם מִגְּרוֹדְנָה,
הָיָה כֹּחוֹ פִּי שְׁנַיִם כְּכֹחוֹ שֶׁל זֶה, שֶׁל הַלָּבָן,
מַשְׁקֶה מְחַיֶּה נְפָשׁוֹת וּמְגָרֶה עֲצָמוֹת יְבֵשׁוֹת.
וְעוֹד גַּם קַנְקַן רַב-נֶפַח, גְּדָל-צַוָּאר וּרְחַב-אֲחוֹרַיִם,
מַשְׁקֶה חוּם בּוֹ וְדָשֵׁן, מִשְּׁיָרֵי מֵי-דְבַשׁ לִימֵי-פֶּסַח,
פָּלִיט מֵהוֹדוֹ שֶׁל חָג. וְאוּלָם בְּבֵיתוֹ שֶׁל אַבָּא

------------------
חוֹנֵן-הַתְּהִלָּה-לַגְּבָרִים, בְּגָרְשׁוֹ אֶת-הָאַרְגֵּאִים
אֶל-הָאֳנִיּוֹת, וּמְזַנֵּב בָּהֶם בַּחֲנִיתוֹ הַחַדָּה.
אָנוּ עָמַדְנוּ מִשְׁתָּאִים, כִּי אָסַר עָלֵינוּ אֲכִילֵס
לָצֵאת בַּקְּרָב וּלְהִלָּחֵם, כִּי חָרָה מְאֹד אַפּוֹ בְּבֶן-אַטְרֵס. 
נַעַר אֲכִילֵס אָנֹכִי, בַּסְּפִינָה הָאַחַת יָרַדְנוּ,
אִישׁ מִרְמִידוֹנִי אֲנִי, וְאָבִי פּוֹלִיקְטוֹר הַנָּדִיב,
כָּבֵד בִּנְכָסִים וָהוֹן; אַךְ זָקֵן כָּמוֹךָ, שְׂבַע-יָמִים.
בָּנִים שִׁשָּׁה לְאָבִי, וְאָנֹכִי בֵּן שְׁבִיעִי לוֹ; אוּלָם

------------------
"אֶנְגִּידוּ, וְיִתְּנוּ לְךָ הָאֵלִים הַגְּדוֹלִים
חַיִּים אֲרֻכִּים!
אֶת גִּלְגָּמֶשׁ, אֶת יְדִיד-הַיְּגוֹנִים, אַרְאֶךָּ,
שָׂא עֵינֶיךָ וְרָאִיתָ אֶת פָּנָיו.
יָפֶה הוּא בְאוֹן-גֶּבֶר, כֹּחַ לוֹ בְמָתְנָיו,
שְׁרִירֵי-נְחשֶׁת שְׁרִירָיו לְגֹבַהּ קוֹמָתוֹ,
עֹצֶר גְּבוּרָה הוּצַק בִּבְשָׂרוֹ,
כֹּחוֹ עוֹלֶה עַל כֹּחֲךָ אָתָּה.
לֹא יִיעַף בַּיּוֹם אַף לֹא יִיגַע בַּלָּיְלָה,
מְהַלֵּךְ אֵימִים כַּאֲדַד אֱלֹהֵי-הַחֲזִיזִים.
"שַׁמַשׁ, אֱלֹהֵי הַשֶּׁמֶשׁ, אוֹהֵב אֶת גִּלְגָּמֶשׁ.

------------------
בִּנְדָנוֹ הַשֶּׁלַח רַק אָיִן.
וּכְבָר רַד גַּם כּוֹכַב-הַצִּיר,
כַּסַּפִּיר שְׂפַת יָם-הַמֶּלַח,
בַּפָּז שָׁם יִתְנוֹסֵס הַשְּׂנִיר –
וְהוּא טֶרֶם מָצָא הַשֶּׁלַח.
גַּם אַפְסֵי פְאַת קֶדֶם בָּאוֹר,
יָנוּסוּ צְלָלִים וַעֲנָנִים, –
אָז יִרְגַּז צֵל שׁוֹכְנִי הַבּוֹר,
אַף יֶחְוְרוּ רָשְׁמֵי הַפָּנִים.
וִינוֹפֵף הַיָּד, יַחֲרֹק שֵׁן,
מֵעֵינָיו נִשְׁקֶפֶת הָאֵימָה:
“אִנָּקְמָה!”… בְּהָדָר וְחֵן
יוֹפִיעוּ גַבְנוּנִים וּשְׁדֵמָה…
בַּלֵּיל בַּלֵּיל אָנָה וְאָן
יִתְהַלֵּךְ צֵל שָׁאוּל הַמֶּלֶךְ

------------------
מַה בְּעֵינֵיהֶם: הַפַּחַד, הַיֵּאוּשׁ אוֹ תִּקְוָה נִסְתָּרָה?
אֵימָה לְהִסְתַּכֵּל בָּאֵלֶּה, וּבוּשָׁה וְחֶרְפָּה לַחַיִּים;
אֵימָה וּמוֹרָא לְהַבִּיט, אַךְ ‘בְּנֵי הַמָּוֶת’ מְכַנְּסִים
רֹאשָׁם לְצַוַּאר כֻּתָּנְתָּם, וְיֵשׁ לָהֶם צַוָּאר… הַצַּוָּאר!
חֶצְיוֹ, לְמַעְלָה, הוּא שָׁזוּף וְחֶצְיוֹ לְמַטָּה, כֹּה מַלְבִּין,
אוֹמְרִים שֶׁשָּׁם – בְּגֶרְמַנְיָה – מַתִּיזִים הָרֹאשׁ בְּמוֹ גַּרְזֶן;
וַדַּאי, הַטַּבָּח מִתְכַּוֵּן לְקַו-הַבֵּינַיִם בַּצַּוָּאר.

------------------
נִכְמְרוּ עָלָיו רַחֲמֵיהֶם: כֵּיצַד מְסַכֵּן אֶת נַפְשׁוֹ
נַעַר טִפֵּשׁ כָּמוֹהוּ… הִנֵּה גּוֹרָלוֹ שֶׁל יָתוֹם!
נִקְהֲלוּ עָלָיו וְדִבְּרוּ בְּאָזְנָיו דִּבְרֵי כִּבּוּשִׁים:
יֶחְדַּל מִלִּינָה בָּרֶפֶת, מָקוֹם מְזֻמָּן לַטֻּמְאָה.
אוֹמְרִים לְאֶלְטְשִׁיק: חֲדַל, אַל תְּסַכֵּן נַפְשֶׁךָ…
מַעֲשֶׂה בִּכְרַכֵּי הַיָּם, בִּמְדִינָה פְּלוֹנִית אַלְמוֹנִית.
לָמָּה לוֹ אִיֵּי הַיָּם? לָמָּה בְּרִיטַנְיָה דַּוְקָא?
פֹּה בִּבְרִיטַאן עַל הַדְּנִיפֶּר – אֶצְלֵנוּ מַמָּשׁ, יַקִּירִי!

------------------
לַחֲלֹץ אֶת-בְּנוֹ אֲשֶׁר אָהֵב מִתְּשֻׁאוֹת מִלְחָמָה נוֹרָאָה, –
רַבִּים פֹּה בָּנִים-לָאֵלִים נִלְחָמִים עַל-טְרוֹיָה הַגְּדוֹלָה,
בִּירַת פְּרִיאַמּוֹס, – וְלֹא יֵצֵא עָלֶיךָ הַקֶּצֶף הַגָּדוֹל.
אֶפֶס אִם-חָבִיב עָלֶיךָ, וְנַפְשְׁךָ תִדְאַב לִבְנֶךָ, 
יָסוּף גַּם הוּא בַמִּלְחָמָה הַזֹּאת הָאֲיֻמָּה וְיִפֹּל
בְּחֶרֶב פַּטְרוֹקְלוֹס הַגִּבּוֹר, בְּיָדוֹ שֶׁל-בְּנוֹ שֶׁל-מֶנֵּיטְיוֹס.
וְהָיָה כִּי יִפַּח אֶת-נַפְשׁוֹ, וְרוּחַ הַחַיִּים עֲזָבוֹ,

------------------
מְנֻחָם אֲנִי בִּשְׁבִיל הַכָּבוֹד וְהנִּצָּחוֹן שֶׁנָּחָלְנוּ. לֹא
שֶׁאָנוּ חֲכָמִים – יֵשׁ חֲכָמִים מִמֶּנּוּ, לֹא שֶׁאָנוּ
גִבּוֹרִים – יֵשׁ גִּבוֹרִים מִמֶּנּוּ; לֹא שֶׁאָנוּ הָרַבִּים
יֵשׁ רַבִּים מִמֶּנּוּ, וְלֹא בִשְׁבִיל שֶׁאָנוּ מַכִּירִים
אֶת הַתּוֹרָה –תַּלְמִידֵי חֲכָמִים מַכִּירִים אֶת
הַתּוֹרָה –עַם הָאָרֶץ מֵאַיִן מַכִּירִים? הָאֲנָשִׁים
מַכִּירִים אֶת הַתּוֹרָה – הַנָּשִׁים וְהַטַּף מֵאַיִן
מַכִּירִים? וְאִם בִּשְׁבִיל עָנְיֵנוּ וְלַחֲצֵנוּ– כַּמָּה

------------------
הֹוֶה וְעָבַר יִשָּׁקוּ… נֵזֶר מְלָכִים קְדוּמִים,
שִׁירַת הַזָּקֵן הָעִוֵּר עִם לַחַן פַּנְדוּרָה עַתִּיקָה.
וְאוּלַי לֹא הָיָה מֵעוֹלָם – מֵעוֹלָם לֹא הָיָה
דָּבָר, אַךְ שִׁבְרֵי פְסוּקִים שֶׁל שִׁירַת יְגוֹנִים נִשְׁכָּחָה,
וְלֵב קָטָן אֶחָד בָּעוֹלָם הָרוֹצֶה גַם הוּא לוֹמַר שִׁירוֹ,
הַרְחֵק, לֹא פֹה, וְעַל לִבּוֹ שֶׁלּוֹ, אֶל עֲרִיסַת תִּינוֹקוֹ,
לְעַטֵּר אוֹתוֹ בְנֵזֶר – כַּנֵּזֶר שֶׁעִטְּרָה הִיא עַצְמָהּ
לְרֹאשָׁהּ הַמְּחֻטָּב הָאָצִיל, הַכָּבֵד בִּשְׁתֵּי צַמּוֹת שְׁחוֹרוֹת:

------------------
עָמְדוֹ עַל-דַּעְתָּם הַקְּרוּאִים לָתֵת שְׂכַר פְרֵיילִיכְס וּפְרֵיילִיכְס,
לִהְיוֹת נֶהֱנִים בְּהַכְרִיז רְפָאֵל הַמַּזִּיק אֶת-כְּרוּזוֹ:
"פְּלוֹנִי בֶּן-פְּלוֹנִי הַגְּבִיר הַמְּפֻרְסָם, נָגִיד וָשׁוֹעַ,
שָׂכַר וְשִׁלֵּם שְׂכַר פְרֵיילִיכְס לְכָל הָעוֹלָם הַגָּדוֹל").
שָׁרַק הָעֶגְלוֹן וְזָזוּ הַסּוּסִים, וַיֵּצֵא לִפְנֵיהֶם
זוֹרִיק הַכֶּלֶב הַטִּפֵּשׁ, וְהַצְּלָלִים נֶחְפָּזִים מִשְּׂמֹאלָם.
וְשֶׁמֶשׁ שֶׁל צָהֳרָיִם עוֹמֵד בְּאֶמְצַע שָׁמַיִם,

------------------

 רַעַם וְרַעַם לִי מְבַשְּׂרִים
רַעַם וְרַעַם לִי מְבַשְּׂרִים,
רַעֲמֵי-אָבִיב הָעַלִּיזִים,
כְּרוּז לִי, סוֹד לִי: בָּעֲרָבָה
אֶחֱזוּ עִקְּבוֹת זְרָמִים פְּזִיזִים.
תַּחַת דַּרְדַּר שֶׁל אֶשְׁתַּקָּד
אָפֵס שֶׁלֶג רֶגֶב-רֶגֶב,
וְנִצָּן רַךְ צָנוּעַ אוֹמֵר
פַּתַּח עֵינָיו לְרוּחַ נֶגֶב.
כְּרוּז לִי, כְּרוּז לִי: הוֹי הָעוֹרֵב!
קוּם עֲלֵה מִתּוֹךְ הַקִּרְיָה,
פּוּצָה לָךְ בְּתוֹךְ הַיְּעָרוֹת,
בְּנַחֲלֵי-בַּתּוֹת וְעַל פְּנֵי נִיר-יָהּ.
וְעוֹד לִי סוֹד: לֵב אִמְּךָ דַּוָּי,

------------------
לִבּוֹ כִּי רָצָה לְרוֹמֵם אֶת-הֶקְטוֹר, אֶת-בְּנוֹ שֶׁל-פְּרִיאַמּוֹס,
וְשִׁלַּח בְּאֵשׁ-אֱלֹהִים לֹא-תִיעַף הַסְּפִינוֹת הַכְּפוּפוֹת,
לְמַלֵּא אֶת-שֶׁאֱלַת תֶּטִּיס וּבַקָּשָׁתָהּ בְּלִי מְצָרִים,
דָּבָר לֹא נֶעְדָּר. כִּי זֵאוּס חֲכַם-הַמּוֹעֵצוֹת אַךְ חִכָּה
לִרְאוֹת הָאֵשׁ אֲשֶׁר תֹּאחַז בְּאַחַת הַסְּפִינוֹת הַשְּׁחוֹרוֹת. 
לְמִן אוֹתָהּ שָׁעָה הוּא גָזַר, כִּי אָחוֹר יֻכַּתּוּ הַטְּרוֹיִים
מִן-הָאֳנִיּוֹת, וּתְהִלָּה יְחוֹנֵן אֶת-עַם הַדַּנָּאִים.

------------------
דּוֹמֶה, שֶׁכַּמָּה פְעָמִים אָמַרְתִּי אֲסַפֵּר דְּבַר אֵלִי,
כֵּיוָן שֶׁבָּאתִי לְכָאן, הָבָה אֲסַפְּרָה הַפָּעַם.
הָיָה בְאַחַד הַכְּפָרִים אֲשֶׁר בְּטַבְרִיָּה לְצָפוֹן,
סָמוּךְ לַמָּקוֹם, בּוֹ עָלְתָה לְפָנִים “הַמְּסִלָּה הַגְּדוֹלָה”,
פּוֹנָה כְלַפֵּי מוֹסְקְבָה, פּוֹלַחַת “הַשָּׂדֶה הַפֶּרֶא”
אֲשֶׁר בּוֹסְסוּהָ עֲדָרִים סוּסֵי-קְרִים בְּרֶסֶן טָטָרִים,
פִּרְאֵי פָרָשִׁים וְאֹרְחוֹת-טְשּׁוּמַקִּים מִתְמַהְמְהוֹת,
וְהַרְחֵק מִזְּרוֹעוֹת הַדְּנֶפֶּר, הַחוֹבְקוֹת אֶפַּרְכִיּוֹת גְּדוֹלוֹת,

------------------

 קוֹל בַּמַּחֲשַׁכִּים
קוֹל-בּוֹכִים בָּא בִדְמִי הַלֵּיל.
הָהּ, לוּ יָדַעְתִּי מִי הוּא הַלָּז,
אֵין זֹאת כִּי רוּחַ הוּא הַקּוֹבֵל עַל-הַלֵּיל.
אַךְ אֵין הָרוּחַ קְרוֹבָה כָךְ,
הָרוּחַ קוֹבֵל לַיְלָה לֵיל:
אֵין זֹאת כִּי דָמִי קוֹבֵל מָר,
קוֹל דָּמִי הוּא.
אַךְ אֵין קוֹל דָּמִי זָר כָּל-כָּךְ,
אַךְ דָּמִי שׁוֹקֵט כְּאוֹתוֹ לֵיל,
מֻבְטָחְנִי אֵיזֶה לֵב יְתַנֶּה מָר.

------------------
אַנְגֶ’לִיקָה הוֹי, אֵלִי! אַרְגַּן מַלָּךְ, לָמָּה זֶּה נִבְהָלְתְּ? אַנְגֶ’לִיקָה הֲרֵי… אַרְגַּן מַה זֶּה? לָמָּה חָרָדְתְּ? אַנְגֶ’לִיקָה מִקְרֶה נִפְלָא קָרָה לִי, אָבִי.
אַרְגַּן הָא כֵיצַד? אַנְגֶ’לִיקָה חָלַמְתִּי הַלַּיְלָה, וְהִנְנִי בִּמְבוּכָה גְדוֹלָה.
וְהִנֵּה לְפִתְאֹם הוֹפִיעַ אָדָם, וְתָאֳרוֹ מַמָּש כְּתָאֳרוֹ שֶׁל מַר.
וַאֲנִי צָעַקְתִּי לְעֶזְרָה, וְהוּא גַם הוֹשִׁיעַ לִי.
וּמַה גָּדוֹל תִּמְהוֹנִי בְּבֹאִי הֵנָּה, וְהִנֵּה אֲנִי רוֹאָה אוֹתוֹ שֶׁהָיָה נֶגְדָּהּ עֵינַי כָּל הַלָּיְלָה.

------------------
וְיֵשׁ לִי עוֹד חָזוֹן מְאֹד אָיֹם לְיָמִים וּלְעָתִיד מְאֹד רָחוֹק…
ג. הָעֵצָה
וּפַעַם סָח לִי הַבָּחוּר: – יָדַעְתָּ, הָיִיתִי בְּרוּסְיָה
חַיָּל בִּגְדוּדֵי דֵנִיקִין? לֹא שֶׁגֻּיַּסְתִּי, חָלִילָה,
הַגַּע בְּעַצְמְךָ, דּוֹדִי, מֵרָצוֹן נִכְנַסְתִּי – מִתְנַדֵּב,
דָּבֵק הָיִיתִי בָּעִקָּר: אַחַת וּבִלְתִּי נֶחְלֶקֶת.
– “יִיַּשַּׁר כֹּחֶךָ” – עָנִיתִי. וְהַבָּחוּר מַמְשִׁיךְ בַּדִּבּוּר:
– עוֹד הַרְבֵּה זְמַן גַּם לְאַחַר מַעֲשֵׂה בַּלְטָה, פְּרוֹסְקוּרוֹב,

------------------
וְשָׂמוּ בְאָרוֹן צַר גְּוִיָּתִי הָעֲנֻגָּה
וְנָתְנוּ כֶסֶף מְחִיר בְּעַד מָקוֹם, הֶסְפֵּד וְנֵרוֹת.
וְאוּלָם גַּם אֲנִי חָלַמְתִּי חֲלוֹמוֹתַי
לְקֵץ מְלֵא-הוֹד בָּאוֹר עַל קִדּוּשׁ-שֵׁם, כַּאֲבוֹתַי,
עוֹד צָעִיר– וְיִבְכּוּ לִי גִבּוֹרִים, בְּתוּלוֹת נְעָרוֹת.

------------------
מַה שְּׁמוֹת הָעֲנָנָה הֲרַת הַחֲזִיזִים,
זֶה שְׁמָה בְּכָל הָעוֹלָמוֹת?
אַלְוִיס:
“עֲנָנָה” בְּפִי אָדָם, בְּפִי אֵלִים “תִּקְוַת-סַגְרִיר”,
בְּפִי הַוָּנִים: “שַׁעֲשׁוּעַ-הָרוּחַ”,
“מֵבִיא-מַיִם” בְּפִי הָעֲנָקִים, “אוֹן חֲזִיזִים” בְּפִי הָאֶלְבִּים,
בְּפִי הֶל “קוֹבַע-הַלּוֹט”.
טוֹר:
עֲנֵנִי, אַלְוִיס, מְדֻמַּנִי, לֹא נֶעְלַם
מִמְּךָ פֵּשֶׁר-דָּבָר – כָּל הַיֵּשׁ: –
מַה שְּׁמוֹת הָרוּחַ הַמַּרְחִיק לַחְדֹּר,
מַה שְּמוֹ בְּכָל הָעוֹלָמוֹת?
אַלְוִיס:

------------------
דִּבֵּר, וַיִּגַּשׁ וַיּוֹשֶׁט יְמִינוֹ לִדְרשׁ בִּשְׁלוֹמוֹ,
נָשָׂא אֶת-קוֹלוֹ וַיַּעַן וַיֹּאמֶר אֶת-אִמְרֵי-הַכָּנָף:
"גִּילָה, אַבָּא הַנָּכְרִי! וּלְוַאי וְאֻשַּׁרְתָּ לְהַבָּא!
יַעַן כִּי עַתָּה גוֹרָלְךָ הַרְבֵּה יְגוֹנִים וָצַעַר. 
זֵאוּס אָבִינוּ, אֵין אֵל אַכְזָר בָּאֵלִים כָּמוֹךָ!
יַעַן לֹא יֵצַר לְךָ עַל-אָדָם, וְהֵן אַתָּה בְרָאתוֹ,
אֲשֶׁר תַּסְפֶּה עָלָיו רָעוֹת וּמְצוּקוֹת אֲיֻמּוֹת!
עֵינַי רָאוּךָ וְחֹם עֲבָרַנִי וְעֵינַי דָּמָעוּ,

------------------
– כָּל מְעָרוֹת הֶהָרִים – לַגִּבּוֹר בְּעַמָּיו,
וּנְקִיקֵי הַסְּלָעִים - לַשּׁוֹאֵף לִנְקָמָה,
וּמְרוֹמֵי הַשָּׂדֶה, שְׂדוֹת מְכוֹרָתוֹ,
לְהַרְטִיב וּלְהַשְׁקוֹת בְּחֶלְבּוֹ וּבְדָמָיו
אֶת עֵמֶק הַשָּׁרוֹן וּנְאוֹת-הָאֲדָמָה
בְּיוֹם יָשׁוּב עַמּוֹ וְגָאַל נַחֲלָתוֹ.
Heidelberg

------------------
כָּכָה הִבִּיעַ הַלָּז; וּדְבָרָיו לֹא נִמְחוּ מִלִּבָּהּ,
סָגְרָה עַל-מַסְגֵּר אֶת-דַּלְתוֹת הַחֲדָרִים הַבְּנוּיִים-לְהָדָר. 
קָמוּ מִמְּקוֹמָם אֲזַי אוֹדִיסֵס וּבְנוֹ זֶה הַמַּזְהִיר,
כִּנְּסוּ וְהֵבִיאוּ קוֹבָעִים, מָגִנִּים בַּעֲלֵי-בְלִיטוֹת
וְאֶת-הַחֲנִיתוֹת הַשְּׁנוּנוֹת; וּפַּלַּס-אַתֵּנָה לִפְנֵיהֶם
בָּאָה עִם-מְנוֹרַת הַזָּהָב וּמְפִיצָה נֹגַהּ כְּלִיל-יֹפִי.
מִהֵר סָח טֵלֶמָּכוֹס וַיְדַבֵּר בְּאָזְנֵי אָבִיהוּ: 
"אָבִי, עֵינַי הָרוֹאוֹת נִסִּים וְנִפְלָאוֹת גְּדוֹלִים.

------------------
פָּתְחָה נֶפֶשׁ בֶּן-אַטְרֵס וַתִּשָּׂא אִמְרָתָהּ וַתֹּאמֶר: 
"אָנָּא, אַמְפִימֶדּוֹן, מַה פֶּגַע הָרַע שֶׁהוֹרִידְכֶם
כֻּלְּכֶם אִישׁ בָּחוּר וְגִיל אֶחָד אֶל-אֶרֶץ חֲשֵׁכִים. מְאֹד יִקְשֶׁה
לָבוֹא וְלִמְצֹא אֲחֵרִים טוֹבִים מִכֶּם בְּעִיר אֶחָת.
אֵין זֶה כִּי אִם-פּוֹסֵידוֹן הֵמִית אֶת-כֻּלְּכֶם בַּסְּפִינוֹת,
הֵקִים עֲלֵיכֶם סְעָרָה אֲיֻמָּה וּמִשְׁבְּרֵי יַמִּים, 
אוֹ הֲרָגוּכֶם אֲנָשִׁים צוֹרְרִים עַל-פְּנֵי הַיַּבָּשָׁה
בְּשׁוּדְכֶם מֵהֶם אֶת-בְּקָרָם, אֶת-עֶדְרֵי הַצֹּאן הַנֶּהְדָּרִים,

------------------
אוֹ בְּרָב-עָם וּכְדֶרֶךְ הָרוֹזְנִים?
חֲמֵשֶׁת אֲנָשִׁים אִתּוֹ, מֵהֶם אֶחָד
כָּרוֹז, וְכִרְכָּרָה אַחַת בָּהּ לַיוֹס.
אַלְלַי! כָּל זֶה עַתָּה בָרוּר. וּמִי
הֵבִיא אֶת הַבְּשׁוֹרָה לָּכֶם, אִשָּׁה?
מְשָׁרֵת אֶחָד, מִלֵּט נַפְשׁוֹ אַךְ הוּא וּבָא פֹה.
הַאִם עוֹדֶנּוּ פֹה בַבַּיִת עַד הַיּוֹם?
לֹא עוֹד! אַךְ הֵנָּה שָׁב וּבְעֵינָיו רָאָה
אוֹתְךָ מוֹלֵךְ, וְלַיוֹס מֵת אָבָד,
תָּפַשׂ כַּפִּי וּבִתְחִנָּה אֵלַי הֶעְתִּיר
וַאֲשַׁלְּחֶנּוּ הַשָּׂדֶה לִשְׁמֹר הָעֲדָרִים,
תִּרְחַק עֵינוֹ מְאֹד מֵרְאוֹת הָעִיר.

------------------
רָמַת פֶּרְגַּמּוֹס וְהִזְהִיר בְּנִשְׁקוֹ כַּשֶּׁמֶשׁ הָעוֹלֶה,
טוֹב-לֵב, שָׂמֵחַ, וְרַגְלָיו הַמְּהִירוֹת נְשָׂאוּהוּ. וַיִּפְגַּע
בְּאָחִיו בְּהֶקְטוֹר הַנַּעֲלֶה, וְהֶקְטוֹר מִתְעַתֵּד וְאוֹמֵר 
לַעֲזֹב הַמָּקוֹם, שָׁם נִדְבַּר בִּידִידוּת עִם-אִשְׁתּוֹ הַיְּקָרָה.
פָּתַח אֶת-שְׂפָתָיו וְשָׂח אֲלֶכְּסַנְדְּרוֹס הַנִּמְשָׁל-לָאֵלִים:
"אָכֵן, יַקִּירִי, אֲנִי אֵחַרְתִּיךָ, וְאַתָּה כֹה נֶחְפָּז.
הַרְבֵּה שָׁהִיתִי וְלֹא בָאתִי לַמּוֹעֵד, אֲשֶׁר לִי-יָעָדְתָּ".

------------------
צַוַּאר אַדִּירִים לוֹ, וְכֻלּוֹ אוֹמֵר הַגְּבוּרָה, וְלֹא יֶחְסַר
אוֹן הָעֲלוּמִים; אַךְ הָיוּ תְּלָאוֹתָיו הָרַבּוֹת בְּעוֹכְרָיו.
יַעַן, דּוֹמַנִי, אֵין דָּבָר לְרֹעַ כְּמִשְׁבְּרֵי יַמִּים
לִהְיוֹת לְרוֹעֵץ לַגִּבּוֹר, וְאִם-יֶאֱמַץ כָּהֵנָּה וְכָהֵנָּה".
עָנָה לוֹ אֶבְרִיאָלוֹס, הֵשִׁיב אֲמָרָיו וַיֹּאמֶר: 
"אָכֵן מֵישָׁרִים דִּבַּרְתָּ, הָאִישׁ לָאוֹדָמַס, וּכְשׁוּרָה;
קָרְבָה אֵלָיו, הַזְמִינֵהוּ לַקְּרָב וְהַגִּידָה דְבָרֶיךָ".
שָׁמַע בֶּן-אַלְקִינוֹאוֹס הַמְּצֻיָּן אֶת-דְּבָרָיו וַיָּקָם,

------------------
בֹּא יָבֹא אוֹתוֹ הַגֶּבֶר אֶל-גְּבוּל הַפֵיאַקִּים הַנְּדִיבִים!
תְּחִלָּה לִי נִרְאָה מְכֹעָר, וַיְהִי בְּעֵינַי כְּאַחַד הָאָדָם,
עַתָּה הוּא נִדְמֶה לָאֵלִים הַיּוֹשְׁבִים-בְּמֶרְחַב-שָׁמָיִם.
לִי לְוַאי מִנּוּ הָאֵלִים כָּמֹהוּ אִישׁ לְבַעַל נְעוּרַי,
גֶּבֶר הַגָּר פֹּה אִתָּנוּ, הָאֹמֵר פֹּה לָגוּר כָּל-יָמָיו. 
אֶפֶס, שִׁפְחוֹתַי, מַהֵרְנָה לַנָּכְרִי גַּם מַאֲכָל גַּם מִשְׁתֶּה".
מִלְּלָה, וְהֵנָּה הֶאֱזִינוּ וְעָשׂוּ כַּאֲשֶׁר צִוָּתַן
לָשִׂים לִפְנֵי אוֹדִיסֵס הַנָּדִיב, מַאֲכָל וּמִשְׁתֶּה.

------------------
חֲזִיזִים וָרָעַם! וָלֹא – אָז אֶקְצֹפָה.
כֵּן תַּעֲשִׂי: שִׂימִינִי עַל לִבֵּךְ,
חַבְּקִינִי וּשְׁקִי לִי בְּכֹחַ וּבְחוֹם,
וּשְׁקִי! כִּי מִי יֵדַע מַה יֵּלֶד עוֹד יוֹם,
וְאִם נָשׁוּב נִתְרָאֶה, יוֹנָתִי.
בְּדִילְסְבֶּרְג לְבֵית אָבִיךְ הַמִּשְׁעוֹל אֶמְצָאָה!
אַתְּ תִּהְיִי כּוֹכָבִי, הַנָּאוָה, בַּת-הָרִים;
מִשְׂפַת-הַיָּם אָנִי, יָם מַכֶּה מִשְׁבָּרִים,
וָאֶלְמַד אֶת שִׁירָיו הַנָּאוִים.
כִּי יַעַל עֲנַן-הָעַרְבַּיִם בַּחֲגָוִים,
וַאֲחוֹתֵךְ הַבְּכִירָה נִרְדָּמָה, –

------------------
לְמַעַן אִיעַץ לָהּ עֵצָה נְכוֹנָה, וִיקַבֵּל אֲכִילֵס 
מַתְּנוֹת-פְּרִיאַמּוֹס לְמַעַן יָשִׁיב גְּוִיָּתוֹ שֶׁל-הֶקְטוֹר".
דִּבֵּר, וְאִירִיס הִתְרוֹמְמָה, הִיא הַמְּבַשֶּׂרֶת-הַמְּהִירָה.
בְּאֶמְצַע הַדֶּרֶךְ בֵּין סַמּוֹס וְאִמְבְּרוֹס הַתָּלוּל עַל-סְבִיבָיו
קָפְצָה בַמַּיִם הַכֵּהִים, וַיֶּהֱמוּ גַלֵּי הַמְּצוּלָה.
שָׁקְעָה כִשְׁקֹעַ עוֹפֶרֶת בְּמַיִם אַדִּירִים, בִּמְצוּלָה, 
קְשׁוּרָה אֶל-קֶרֶן פָּר לִמּוּד עֲרָבָה, אֲשֶׁר יוֹרֶדֶת
מַטָּה, וּמְבִיאָה בִכְנָפָהּ אֲבַדּוֹן לִדְגַת-יָם זוֹלֵלָה.

------------------
שִׂרְטוּטִים
I
רַבִּים יֶאֱהָבוּ דְּמִי-נֶשֶׁף, כִּנְטוֹת פְּנֵי-הַשֶּׁמֶשׁ וְהִיא בָּאָה,
וְאָרְכוּ מֻטּוֹת-הַצֵּל, דּוֹעֲכוֹת קַרְנֵי-הָאוֹר.
נָחָה הָאָרֶץ וַתִּקְדַּר. וַתָּקָם גַּם עֵין-הָעֲרָבָה
צְבָעִים מַאֲלִיפִים, מְאֹד רַכִּים וּבְרִקְמוֹת-הַחֵן
בָּאִים, נֶאֱחָזִים בְּרִשְׁתוֹת-עֲרָפֶל וּגְוָנִים נֶחְפָּזִים
לִהְיוֹת פָּרוּשׂ עַל כָּל צְעִיף-הַדּוּמִיָּה וְהָרָז.
וְרֶגַע-הַכְּשָׁפִים כִּי יָבוֹא, וּבְלִבָּם נֵעוֹרוּ חֲלוֹמוֹת,
חֶזְיוֹן-הַיָּמִים מִכְּבָר, מְלֵאִים גַּעְגּוּעִים וָחֵן;

------------------

 שְׂאוּ נֵס צִיּוֹנָה
 שְׂאוּ נֵס צִיּוֹנָה! שְׂאוּ נֵס צִיּוֹנָה!
הָעִיזוּ וַעֲלוּ, הַמִּתְנַדְּבִים בָּעָם!
אַל תִּרְפֶּה יָדֵנוּ עַד נְשִׁימָה אַחֲרוֹנָה,
כָּל עוֹד בְּעוֹרְקֵינוּ יֵשׁ טִפָּה שֶׁל דָּם.
נָרִיקָה הַחֶרֶב כַּזָּקֵן כַּנָּעַר!
מִי זֶה הַיָּרֵא וְרַךְ-הַלֵּבָב?
נָשֵׁינוּ, טַפֵּנוּ כְּי יֵרְדוּ הַשָּׁעַר,
חֲלוּצִים נֵצֵאָה וְנֶאֱסֹר הַקְּרָב!
הֵן אַחִים אֲנַחְנוּ יוֹם צֵאת לִקְרַאת נֶשֶׁק:
מֵאַשְׁדוֹת הַלְּבָנוֹן וְעַד אִיֵּי הַיָּם,
לְמִן יַרְכְּתֵי צָפוֹן – בֹּאֲכָה דַמֶּשֶׂק –

------------------
מַגִּיד עֲתִידוֹת מֵרֹאשׁ לִבְנֵי-הַקִּיקְלוֹפִּים עַד זָקְנוֹ, 
אֲשֶׁר לִי נִבָּא מֵרֹאשׁ, וְלִדְבָרָיו עוֹד חָזוֹן לַמּוֹעֵד,
לֵאמֹר: כַּפֵּי אוֹדִיסֵס יִגְזְלוּ מֶנִּי אוֹר-עֵינַי.
אָמוֹר אָמַרְתִּי, אֶרְאֶנּוּ – אִישׁ חָסֹן גְּבַהּ-קוֹמָה, יְפֵה-תֹאַר,
הֵנָּה יַגִּיעַ וְיַעַל אִישׁ נֶאְזָר בִּגְבוּרָה אֲיֻמָּה,
וְהִנֵּה קְטַן-קוֹמָה, רְפֵה-כֹחַ וְגֶבֶר לֹא-יִצְלָח, וַיִּגְזֹל 
עֵינִי מִמֶּנִּי, כִּי הִשְׁקָה אוֹתִי לְשָׁכְרָה הַיָּיִן.
אָנָּא, שׁוּבָה, אוֹדִיסֵס, וְאֶתְּנָה לְךָ אֶשְׁכַּר-הָאוֹרְחִים,

------------------
כְּמַעֲשֵׂה בוֹנֶה-אֳנִיּוֹת הַהוֹלֵךְ וְנוֹקֵב בְּמַקְדֵּחַ
קוֹרַת-הַסְּפִינָה, וּשְׁנַיִם מֵעוֹזְרָיו הָעוֹמְדִים מִתַּחַת 
מוֹשְׁכִים בָּרְצוּעָה מִכָּאן וּמִכָּאן, וְלֹא יַעֲמֹד מֵהִסּוֹב, –
כָּכָה סִבַּבְנוּ בְּעֵינוֹ הַיָּתֵד הַמַּעֲלָה לַהַב,
הָלוֹךְ וְסַבֵּב, וְדָמָיו הַחַמִּים נִגָּרִים וְקוֹלְחִים.
אָכְלָה הָאֵשׁ אֶת-שְׁמוּרוֹתָיו וְאֶת-רִיסֵי הָעַיִן עַל-סְבִיבָהּ,
אָחֲזָה בְּגַלְגַּל הָעַיִן, וַיִּלְחֲשׁוּ כְּאֵשׁ שָׁרָשֶׁיהָ. 
כְּאוֹתוֹ הַבַּרְזֶל הַלּוֹחֵשׁ בְּשָׁאוֹן בַּמַּיִם הַקָּרִים,

------------------
פָּסְעוּ לְאִטָּם הַסּוּסִים בִּיגִיעָה,
שְׁרִיקַת אוֹפַנִּים הֵרִיעָה, הֵרִיעָה –
שִׁירַת עֲבוֹדָה וְתוֹחֶלֶת מְמֻשָּׁכָה –
מֵאָז הַבֹּקֶר עַד עָרַב הַיּוֹם.
הָיוּ הַדְּרָכִים נִפָּשׁוֹת לְעֵת-עֶרֶב,
נָחוֹת מִקֹּשִׁי וִיגִיעָה עֲצוּמָה,
עַנְנֵי-אָבָק מִתְאַבְּכִים עֲלֵיהֶן,
שִׁכְבַת-הַשַּׁחַק הָרַכָּה עַל-פְּנֵיהֶן.
אֵלֶּה תְלוּיִים עֲלֵיהֶן כַּנֵּד:
אָבָק פּוֹרֵחַ וְנִשֹּׁבֶת חֲטוּפָה
עָמְדָה יְגֵעָה בָּאֲוִיר בִּמְעוּפָהּ,
מַחֲנָק לְנֶפֶשׁ נוֹדֶדֶת בַּחֹם,
וְזוֹ לִמְלֹא אָרְכָּן פְּרוּשָׂה וְעָבָה.

------------------
שִׁשָּׁה צַוָּארִים מְתַמְּרִים לְמַעְלָה, עַל צַוָּאר וְצַוָּאר 
רֹאשׁ מְאֹד אָיֹם, שִׁנַּיִם תְּקוּעוֹת בְּשָׁלשׁ מַעֲרָכוֹת,
רַבּוֹת, צְפוּפוֹת וּרְצוּפוֹת, בָּן יָלִין הַמָּוֶת הַשָּׁחוֹר.
גֵּוָּהּ נִתָּן עַד חֶצְיוֹ בִּמְעָרַת-הַסֶּלַע הַגְּדוֹלָה.
תִּפְשֹׁט רָאשֶׁיהָ מִתּוֹךְ הָאֲבַדּוֹן וּתְהוֹמוֹת הַמָּגוֹר,
תָּצוּד הַדָּגִים, כִּי חַפֵּשׂ תְּחַפְּשֵׂם מִסָּבִיב לַסְּלָעִים, 
כַּלְבֵי-יָם וְדוֹלְפִינִים וְגַם מִכָּל-חַיַּת-הַמָּיִם,

------------------
הֵם תּוֹקְעִים, תּוֹקְעִים… צִפּוֹר, נוּדִי הָרַךְ,
מָשִׁיחַ אֲשֶׁר הָיָה צִפּוֹר – אֶפֶס
הַכֹּל פֹּה הָיָה – שֵׁם וּתְהִלָּה וָכֹחַ,
וְהַכֹּל הָיָה מִקְסַם-כָּזָב בּוֹגֵד…
לֹא הָיָה כָל מָשִׁיחַ – נִדְמֶה
גַּם לִי גַּם לָאֲחֵרִים – וְהֶאֱמִינוּ,
לְרגַע קָט אֲנִי, אֲנִי עָלִיתִי
עַל אוֹתוֹ מִגְדָּל רָם, אֲשֶׁר בּוֹ יַעֲלוּ
אַךְ בְּרוּכֵי אֱלֹהִים… כְּדֵי לָדַעַת,
כִּי לֹא בִשְׁבִילִי נוֹצָר! מוּטָב אֶלֶף
וְאַחַת פַּעַם לְהִוָּלֵד וְלָמוּת
תּוֹלַעַת-אָדָם, בִּשְׁפַל הַמַּדְרֵגָה,

------------------
שֶׁמֶשׁ, פְּנֵה אֶל בֵּין אֳרָנִים,
סוּרָה לַאֲחוֹרֵי רְתָמִים,
לַאֲחוֹרֵי צַמְּרוֹת אַלְנוּס
וְהָבִיאָה אֶת הָרוֹעֶה
לְמָקוֹם יֵשׁ שָׁם הַרְבֵּה חֶמְאָה,
וְיִלְעַס לֶחֶם אַךְ זֶה נֶאֱפָה
וְאֶת תּוֹכָן שֶׁל הַלְּבִיבוֹת."
בָּהּ בָּעֵת וּבְאוֹתָהּ עוֹנָה –
וְקוּלֶרְווֹ רוֹעֶה עֶדְרוֹ,
שָׁר מִתְאַבֵּל – אָכְלָה גְּבִרְתּוֹ,
אֵשֶׁת אִלְמָרִינֶן, לֶחֶם
עָשׂוּי חֶמְאָה פִּתִּים פִּתִּים,
לֶחֶם טָרִי לְתֵאָבוֹן
וּמִתּוֹךְ הַלְּבִיבוֹת תּוֹכָן,
וְדַיְסָה חַמָּה לָהּ הֵכִינָה,
אַךְ לָרוֹעֶה מְרַק-כְּרוּב צוֹנֵן,

------------------
אֲשֶׁר שָׁם עָמְדוּ כָל-יֶתֶר בְּנֵי-הָאֲכַיִּים, מֵרָחוֹק. 
קָפַץ וְעָלָה עַל-מִכְסוֹת הַסְּפִינוֹת, בְּצַעְדּוֹ גַסּוֹת,
נוֹפֵף יְנוֹפֵף בְּיָדוֹ אֶת-כִּידוֹן-הַסְּפִינָה הָאַדִּיר,
כְּלִיבוֹת מְאַחוֹת לוֹ, וְאָרְכּוֹ עֶשְׂרִים אַמּוֹת וּשְׁתָּיִם.
מָשָׁל לָאִישׁ הַיּוֹדֵעַ וּמֵבִין לְהַנְהִיג הַסּוּסִים,
אֲשֶׁר מִבֵּין סוּסִים רַבִּים לוֹ יָבֹר אַרְבָּעָה וִיחַבְּרֵם, 
יָטוּשׂ בְּחָפְזוֹ בַמִּישׁוֹר אֶל-נֹכַח הַקִּרְיָה הַגְּדוֹלָה,
בְּדֶרֶךְ הַמֶּלֶךְ גַּם יָעַל, וְרַבִּים יִשְׁתּוֹמְמוּ עָלָיו

------------------
יוֹרֵד מִמְּרוֹמֵי פֶּרְגַּמּוֹס, נוֹתֵן תְּשׁוּעָה לַטְּרוֹיִים.
אִישׁ אֶת עֲמִיתוֹ נִפְגָּשׁוּ וַיַּעַמְדוּ תַחַת הָאֵלָּה;
פָּתַח אַפּוֹלוֹן הַמּוֹשֵׁל בֶּן-זֵאוּס, וַיַּעַן וַיֹּאמֶר:
"אָכֵן, בַּת-זֵאוּס הָעִזּוּז, שַׁלָּמָה נֶחְפַּזְתְּ כֹּה לָרֶדֶת
אַרְצָה מֵרֹאשׁ הָאוֹלִימְפּוֹס? מָה-הִשִּׁיא אֶת-לִבֵּךְ הַגֵּאֶה? 
אוּלַי אַתְּ רוֹצָה לָחֹן אֶת-חֵיל הַדַּנָּאִים נִצָּחוֹן?
יַעַן מֵעוֹלָם לֹא-חַסְתְּ עַל-הַטְּרוֹיִים הַתַּמִּים לִגְוֹעַ,

------------------
כִּי פִּתְאֹם אֲנִי מְאֹד צָמֵאתִי."
לוֹ עָנוּ אָמְרוּ הַאַרְבַּעְתָּנָה:
"אֱלֹהִים בְּעֶזְרֶךָ, אִישׁ זָר לָנוּ!
נִשְׁאֲבָה לָךְ צוֹנְנִים מִנָּחַל;
אֶלָּא לֹא לְטוֹבָתְךָ הַמָּיִם.
תֶּחֱצֶה עֲבוֹר אֶת-הַסְּטוּפְּנִיצָה,
בְּבוֹאֲךָ לַשּׁוּק בְּתוֹךְ הַקֶּרֶת,
לִשְׂמֹאלְךָ תַּבִּיט וְלִימִינֶךָ,
בַּיִת רָם נִשָּׂא יִרְאוּ עֵינֶיךָ,
הַסִּפּוּן כֻּלּוֹ בַּרְזֶל וָכֶסֶף,
מִלְּפָנָיו חָצֵר גְּדוֹלָה מִנְּחֹשֶׁת,
וּמִמּוּל הַשַּׁעַר גֶּשֶׁר-כֶּסֶף,
וְכֻלָּם חַצְרוֹת הָעַרַפּ-אָגָה,

------------------
אוֹתוֹ וְאֶת-כָּל-מַתְּנוֹתָיו, נָא רַחֵם עַל-כָּל-הָאֲכַיִּים,
וְהֵמָּה בְצָרָה וּמְצוּקָה – וּכְאַחַד הָאֵלִים יוֹדוּךָ;
שִׁמְךָ יִהְיֶה לִבְרָכָה וְלִתְהִלָּה בְקִרְבָּם. וּבְיַעַן
תַּכֶּה נֶפֶשׁ אֶת-הֶקְטוֹר, כִּי יָזִיד וְיִקְרַב אֵלֶיךָ –
רוּחַ אֲבַדּוֹן וְעִוְעִים נְסוּכָה עָלָיו, כִּי יֹאמַר: 
אֵין בַּדַּנָּאִים, שֶׁבָּאוּ הֵנָּה בַסְּפִינוֹת, כְּמוֹתוֹ".
הֵשִׁיב אֲמָרָיו וַיַּעַן אֲכִיל קַל-הָרֶגֶל וַיֹּאמֶר:
בֶּן-לָאֶרְטֵס זְרַע-זֵאוּס, אוֹדִיסֵס הָאִישׁ רַב-הַמְּזִמּוֹת!

------------------
יִפְקֹד עַל-רוּחוֹת, וְתָנַחְנָה, וְיוֹסִיף וְיַשְׁלִיךְ, עַד כֻּסּוּ
תּוֹעֲפוֹת גְּבָעוֹת וְרָאשֵׁי הֶהָרִים הַגְּבֹהִים וְרָמוֹתָם,
כָּרִים שֶׁהֶעֱלוּ לוֹטוֹס וְשַׁדְמוֹת בְּנֵי אָדָם פּוֹרִיּוֹת;
יָלִיט אֶת-מְבוֹאוֹת הַיַּמִּים הַמַּעֲלִים שֵׂיבָה וְחוֹפֵיהֶם,
בְּדָכְיָם יִנְעֲרוּ אוֹתוֹ אַךְ מִשְׁבְּרֵי יַמִּים; וְאוּלָם 
הַכֹּל יְכַסֶּה וְיָלִיט הַסַּגְרִיר כִּי-יָבוֹא מִזֵּאוּס, –
כָּכָה הִתְעוֹפְפוּ אֲבָנִים מִכָּאן וּמִכָּאן בַּהֲמוֹנִים:

------------------
הַשֵּׁנִי יָשַׁב הַשָּׂב יוּג-בּוֹגְדַן,
אַחֲרָיו תִּשְׁעַת הַיּוּגוֹבִיטְשִׁים.
הַמְּשַׁמֵּשׁ אֶת הַשֻּׁלְחָן הוּא לָזַר,
הוּא מַגִּישׁ לָהֶם סֻכָּר, רָקִיָּה,
הוּא מַגִּישׁ יֵין-אֹדֶם, אֶת הֶחָמֶר.
כְּשֶׁשָּׂבְעוּ כָּל הַיּוּנָקִים יָיִן,
לְדַבֵּר עַל הָא וְדָא הִתְחִילוּ,
מִי וָמִי הַטּוֹב שֶׁבַּיּוּנָקִים,
יוּג הוֹצִיא אֶת סִפְרֵי-קַדְמוֹנֵינוּ,
וְקָרָא אֶת הַבָּאוֹת תָּבֹאנָה:
"נָא רְאוּ, אַחִים טוֹבִים, וּשְׁמָעוּ
אֶת אֲשֶׁר יֹאמַר הַסֵּפֶר לָנוּ:
קֵץ כָּל הָעוֹלָם הֲלֹא הִגִּיעַ.

------------------
הִגְדִּילָה – תֵּאָנֵס מִפַּחוֹת וּסְגָנִים,
וּבְעֵת הִיא בוֹגֶרֶת אַל תָּבִיא סִימָנִים –
פֶּן תִזְנֶה בִּרְצוֹנָהּ, תִּתְעָרֵב עִם שוֹנִים:
נִשֵׂאת – פֶּן לֹא תַהַר, תִּתְאַכְזַר כַּיְעֵנִים,
וּתְנַחֵשׁ וּתְכַשֵּׁף עֵת בּוֹאָהּ לִזְקוּנִים.
חַוָּה הָרִאשׁוֹנָה הִיא תָעִיד לִמְבִינִים:
בָּהּ גֹּרַשׁ הָאָדָם מִתּוֹךְ גַּן עֲדָנִים,
בָּהּ צָמְחוּ הַשָּׂדוֹת קוֹצִים גָּם סַלּוֹנִים,
בָּה יָרְדוּ הַדּוֹרוֹת נֶצַח בָּאַשְׁמַנִּים.
זִכְרוּ כָּזְבִּי בַת צוּר רֹאשׁ אֻמּוֹת מִדְיָנִים,

------------------
גְּבִרְתִּי תְצַוֶּה לִתְלוֹת אוֹתְךָ עַל עֵץ עַל שֶׁלֹּא בָאתָ.
מֵילָא, תִּתְלֵנִי.
מִי שֶׁתָּלוּהוּ בָעוֹלָם הַזֶּה בְּנִימוּס – פָּטוּר לְעוֹלָם מִן הַגִּיּוּס.
עַל שׁוּם מָה?
מִפְּנֵי שְׁבִּכְלָל אֵינוֹ מַרְבֶּה לְטַיֵּל.
תְּשׁוּבָה מְחֻכָּמָה.
וַאֲנִי יוֹדַעַת מֵימְרָא זוֹ מִנַּיִן הִיא בָאָה: פָּטוּר מִן הַגִּיּוּס.
מִנַּיִן, גְּבֶרֶת מַרִיָה?
מִימוֹת הַמִּלְחָמָה.
וּבְטִפְּשׁוּתְךָ תוּכַל לַחֲזֹר עָלֶיהָ בְאֹמֶץ לֵב.
מֵילָא.

------------------
וְקָשַׁרְתְּ אֶת קְצוֹת הַגִּידִים
וְצָרַרְתְּ גַּם עוֹרְקִים קְטַנִּים.
"קְחִי הַקְּטַנָּה שֶׁבַּמְּחָטִים,
הַעֲלִי בָּהּ חוּט שֶׁל מֶשִׁי,
תִּפְרִי בָּהּ, בְּמַחַט דַּקָּה,
תְּפָרִים נָאִים, תְּפָרִים דַּקִּים,
תַּקְּנִי בְּמַחַט-הָעוֹפֶרֶת,
אַחִי עוֹרֵק בְּעוֹרֵק בְּמַחַט,
קִשְׁרִי אוֹתָם בְּחוּט-הַמֶּשִׁי.
"וְאִם לֹא דַּי בָּזֹאת, וְאִם מְעַט זֶה,
יָבוֹא יוּמָלָה לְעֶזְרָתִי!
רְתֹם סוּסֶיךָ, אֶת הַמְּהִירִים,
סְיָחִים דּוֹהֲרִים וְקַלִּים,
שֵׁב בְּעֶגְלָתְךָ, עֶגְלַת-חֹרֶף,

------------------
וְאַחֲרֵי שׁוּבוֹ אָמַר כָּכָה:
"סַבְתָּא, תְּנִי כַּיּוֹם לִי בִּתֵּךְ –
הֵן הֵבֵאתִי אֶת הַדֹּב לָךְ
וְאֶת הַזְּאֵב אָסַרְתִּי, הִנּוֹ!"
עָנְתָה בַּעֲלַת-פּוֹחְיוֹלָה,
אֲמָרֶיהָ תָּשִׁיב כָּכָה:
"אוֹתָהּ בַּרְוָזָה אֶתֵּנָה,
אוֹתָהּ צִפּוֹר – כֻּלָּהּ תְּכֵלֶת –
אִם אֶת זְאֵב-הַמַּיִם תָּצוּד,
אוֹתוֹ דָּג כִּי תָּבִיא בַּיְתָה
מִן הַיְּאוֹר אֲשֶׁר בְּטוּאוֹנִי,
מִמַּעֲמַקֵּי מֵי מָנָלָה,
אַךְ לֹא תִּפְרֹשׂ לוֹ כָּל רֶשֶׁת,
כָּל מִכְמֹרֶת בְּמֵי הַמְּצוּלָה.
מֵאוֹת הָלְכוּ לָצוּד אוֹתוֹ,

------------------
אָכְלוּ וְנֶהֱנוּ, וּמְאוּם לֹא חָסֵר אָז לִבָּם בַּכֵּרָה. 
אַךְ גַּב-הַפָּר, מָנָה יָפָה וּגְדוֹלָה, נָתַן בֶּן-אַטְרֵס,
הוּא אֲגַמֶּמְנוֹן הַגִּבּוֹר הָעוֹצֵר-בְּרַבִּים, לְאָיַס.
וְאַחַר שֶׁשָּׁבְרוּ צִמְאוֹנָם וּמִלְאוּ תַאֲוַת רַעֲבוֹנָם,
פָּתַח בֵּינֵיהֶם הַיָּשִׁישׁ בְּדִבְרֵי מוֹעֵצוֹת וָדָעַת –
נֶסְטוֹר, שֶׁהָיְתָה עֲצָתוֹ גַם-קֹדֶם הַטּוֹבָה בָעֵצוֹת. 
נָשָׂא אִמְרָתוֹ אֲלֵיהֶם וַיֹּאמֶר בְּהַשְׂכֵּל וּבִינָה:
"בְּנוֹ שֶׁל-אַטְרֵס וְיֶתֶר הַנְּדִיבִים בִּבְנֵי הָאֲכַיִּים!

------------------
כָּכָה נֶחְבְּאוּ הַטְּרוֹיִים אָז תַּחַת כָּל-שֵׁן וְכָל-אֶבֶן 
בְּמֵימֵי הַזֶּרֶם הַסּוֹעֵר; וְיָדָיו עֵת חָלְשׁוּ מִטֶּבַח,
הֶעֱלָה שְׁנֵים-עָשָׂר נְעָרִים חַיִּים מִקֶּרֶב הַמַּיִם
לִהְיוֹת לְחַטָּאת עַל-קֶבֶר פַּטְרוֹקְלוֹס בְּנוֹ שֶׁל-מֶנֵּיטְיוֹס.
הֶעֱלָה אוֹתָם הַחוֹפָה נִדְהָמִים כְּעָפְרֵי הַצְּבִיָּה,
אָסַר יְדֵיהֶם כְּלַפֵּי אֲחוֹרָם בָּרְצוּעוֹת הַיָּפוֹת, 
אֲשֶׁר הָיוּ עֲלֵיהֶם עַל-פְּנֵי הַסֹּחֵרָה הַשְּׁזוּרָה,
מָסַר לְרֵעָיו לַנְחוֹתָם אֶל-פְּנֵי הָאֳנִיּוֹת הַגְּדוֹלוֹת;

------------------
רוֹאֶה אֲנִי אֶת-פָּנֵיהוּ כִּפְנֵי בֶּן-טִידֵס הַגִּבּוֹר,
מַכִּיר אֲנִי בוֹ בְצִנָּתוֹ, בַּקּוֹבַע שֶׁלּוֹ גְבַהּ-הַכִּפָּה,
הִנֵּה אֵלֶּה הֵם סוּסָיו; וְאוּלַי אַךְ אֵל הוּא וְלֹא אָדָם.
אֶפֶס אִם-הוּא הוּא הָאִישׁ, בֶּן-טִידֵס הַגִּבּוֹר הָאַדִּיר,
אֵין זֶה כִּי אֵל בְּעֶזְרָתוֹ, בּוֹ יֶחֱסֶה וְיִזְעֹם, וְעַל יָדוֹ 
אֶחָד מִבְּנֵי הָאַלְמָוֶת, וּנְסוּכָה עֲלָטָה עַל-כְּתֵפָיו,
וְהוּא אֲשֶׁר הִטָּה מִמֶּנּוּ הַחֵץ הַמָּהִיר שֶׁפְּגָעוֹ.
הִנֵּה כְבָר בּוֹ זָרַקְתִּי אֶת-חִצִּי, וַיִּפְצַע אֶת-זְרוֹעַ

------------------
גַּלֵּה לָהּ כָּל יְקוֹד אַהֲבָתִי,
סַפֵּר אֶת צַעֲרִי, תָּאֵר אֶת תּוּגָתִי.
הֲלֹא תֶהְדַּר פְּנֵי עֲלוּמֶיךָ אֵלֶּה
מִפְּנֵי מַלְאָךְ זָקֵן וּקְשֵׁה-פָנִים.
אֵינִי סוֹבֵר…
     הוֹי, נַעַר, תַּאֲמִין לִי,
כָּל הָאוֹמֵר עָלֶיךָ אַתָּה גֶבֶר,
מוֹצִיא דִבָּה עַל עֲלוּמֶיךָ, נָעַר.
שִׂפְתֵי דִיאַנָה לֹא רַכּוּ וְלֹא
אָדְמוּ כְשִׂפְתוֹתֶיךָ, גַּם קוֹלְךָ
כְּקוֹל הַבָּא מִגְּרוֹן הַנַּעֲרָה.
לִבִּי אוֹמֵר לִי: מַזָּלְךָ יָפֶה
לָלֶכֶת בִּשְׁלִיחוּת זֹה, וּמִכֶּם
אִתּוֹ אוֹ אַרְבָּעָה אוֹ חֲמִשָּׁה

------------------
עַד שֶׁהָאֵלִים רְחוֹקִים מִשִּׁבְטֵי בְנֵי-אָדָם בְּנֵי-תְמוּתָה,
שָׂמְחוּ וְשָׂשׂוּ מְאֹד הָאֲכַיִּים לִתְשׁוּבַת אֲכִילֵס,
יַעַן כִּי נִמְנַע זֶה כַּמָּה מֵרֶדֶת בְּקֶטֶל-הַזְּוָעוֹת.
אַךְ אַנְשֵׁי טְרוֹיָה נִדְהָמוּ, כָּשְׁלוּ בִרְכֵּיהֶם וּפָקוּ,
חִיל אֲחָזָמוֹ וּרְעָדָה, בִּרְאוֹתָם אֶת-פְּנֵי בְנוֹ שֶׁל-פֵּלֵס 
מַזְהִיר בַּנֶּשֶׁק, וְתָאֳרוֹ כְתֹאַר פְּנֵי-אָרֵס הַקַּטְלָן.
אַךְ כְּשֶׁהִתְעָרְבוּ בָם שׁוֹכְנֵי אוֹלִימְפּוֹס בֶּהָמוֹן, בַּגְּבָרִים,

------------------
אֲשֶׁר כְּבָר זְרָקוּם כָּל-יֶתֶר הַפֵיאַקִּים בְּשַׂחֲקָם;
תְּפָשׂוֹ, הֱנִיעוֹ וּזְרָקוֹ בִזְרוֹעוֹ הַנְּטוּיָה וְהַחֲזָקָה.
זִמְזְמָה הָאֶבֶן בִּמְעוּפָה; וְהוֹרִידוּ רָאשֵׁיהֶם לָאָרֶץ 
הַפֵיאַקִּים, כָּל-יוֹרְדֵי-הַיָּם-הַמְּצֻיָּנִים וְתוֹפְשֵׂי-
מְשׁוֹטִים-אֲרֻכִּים, וַיַּעֲבֹר הַדִּיסְקוֹס סִמָּנֵי כֻלָּהַם.
פָּרַץ מִיָּדָיו בִּמְהִירוּת, וְאַתֵּנָה הִיא צִיְּנָה מְקוֹם נָפְלוֹ,
וְתָאֳרָהּ כְּתֹאַר פְּנֵי גֶבֶר, אַף נָשְׂאָה אִמְרָתָהּ וַתַּעַן:

------------------
נֶחְפָּזוּ קָמוּ מִמְּקוֹמָם, הִתְפַּזְּרוּ אֶל-מוּל סְפִינוֹתֵיהֶם,
עָלָה הִתְאַבֵּךְ הֶעָשָׁן מִתּוֹךְ אָהֳלֵיהֶם, סָעָדוּ.
אִישׁ אִישׁ הִקְרִיב קָרְבָּנוֹ לְאֶחָד מִבְּנֵי הָאַלְמָוֶת, 
הֶעְתִּיר אֵלָיו, וִימַלְּטוֹ מִמּוּת בַּעֲמַל הַמִּלְחָמָה.
וַאֲגַמֶּמְנוֹן הָעוֹצֵר-בַּגְּבָרִים הוּא הִקְרִיב קָרְבָּנוֹ
פַּר בֶּן-בָּקָר שָׁמֵן בֶּן-חָמֵשׁ לְזֵאוּס הַשַּׂגִּיא,
קָרָא לַזְּקֵנִים וְלַטּוֹבִים בְּכָל-הָאֲכַיִּים לַזָּבַח.
וְקֹדֶם-כֹּל אֶת-נֶסְטוֹר וְאֶת-אִידוֹמֶנֵּס הַמּוֹשֵׁל, 

------------------
גַּם לֹא הִגַּדְתָּ דְבַר-נֹחַם לְמַעַן אֶזְכְּרֶנּוּ לְעוֹלָם.
אֶזְכְּרָה בְךָ וְאֶהֱמָיָה, אַף אֶבְכֶּה גַם יוֹמָם גַּם לָיְלָה!" 
כָּכָה דִבְּרָה בוֹכִיָּה וְהַנָּשִׁים לָהּ סָבִיב מִתְיַפְּחוֹת.
נָשְׂאָה הֵקַבָּה גַם הִיא אֶת-קוֹלָהּ בֵּינֵיהֶן וַתָּמֶר:
"הֶקְטוֹר, הַיֶּלֶד הַיָּקָר לְלִבִּי מִכָּל-בְּנֵי-בִטְנִי!
גַּם בְּחַיֶּיךָ יָקַרְתָּ בְעֵינֵי כָל-בְּנֵי-הָאֵלִים,
גַּם זְכָרוּךָ שְׁמָרוּךָ, בְּמוֹתְךָ בְרֹעַ הַגְּזֵרָה! 
יֶתֶר בָּנַי, שֶׁלָּקַח מִמֶּנִּי אֲכִילֵס הַמָּהִיר,

------------------
מְלוּנָה בְּשַׁלֶּכֶת.
כֶּרֶם-גֶפֶן נִים-לֹא-נִים.
תֵּל-חָרְבָּה נֶחֱרֶשֶׁת.
תְּכוֹל-לֵילוֹת וִילֵל-תַּנִּים.
מַשְׁאֵבָה נוֹקֶשֶׁת.
הוֹי, הוֹי, אֶרֶץ חֶמְדַּת-לֵב!
הַשָּׁמִיר, הַשָּׁיִת.
בַּיִר סוּד יָתוֹם בַּגֵּב.
בַּשָּׁמַיִם עָיִט.
מַטְלִיּוֹת מִדְבָּר וָחוֹל.
שְׁבִיל זָרוּעַ שְׁחֵלֶת.
בְּיָם שֶׁל אוֹר טוֹבֵעַ כֹּל,
וְעַל פְּנֵי כֹל הַתְּכֵלֶת.
------------------
אוֹ לְנֵר-שַׁעֲוָה דַקִּיק, שֶׁהָיוּ מַדְבִּיקִים לְמִסְגֶּרֶת
דְּמוּת-דְּיוֹקָנָהּ מִתּוֹךְ אֱמוּנָה רַבָּה וְחַמָּה.
עַל אַחַת כַּמָּה וְכַמָּה שֶׁיֵּשׁ לְכָל אֶחָד מֵאֵלֶּה
גַּם פַּטְרוֹן מִשֶּׁלּוֹ בַּשָּׁמַיִם. שֶׁהוּא בִּשְׁמוֹ יִדְגֹּל.
יוֹם תְּחִיַּת מֵתִים כִּי יָבוֹא, וְכָל הָאִיוַנִּים מִתְכַּנְּסִים
סָבִיב לְאוֹתוֹ אִיוַן, שֶׁנָּתַן הוֹד שְׁמוֹ עַל שֵׁם כֻּלָּם,
קָהָל עָצוּם מְאֹד. וְגַם אוֹתוֹ “קָדוֹשׁ” הֶעָלוּב,
אֲשֶׁר אַךְ פַּעַם לְאַרְבַּע שָׁנִים יָחֹגּוּ אֶת זִכְרוֹ

------------------
וּבְאֹשֶׁר גְּבִיר-לְאֶחָיו וּמַר-סִבְלוֹ;
הַנֶּאְפָּד תַּעֲלוּמוֹת שַׁלִּיט גּוֹזֵר
בִּדְבָרוֹ אֶת הַחַיִּים וְאֶת הַמָּוֶת,
וּסְפוּג שִׁכָּרוֹן גָּדוֹל, שִׁכְרוֹן-חוֹזֶה,
וּגְלוּי עֵינַיִם לַחֲזוֹת צֵל אֵל-חָי.
וְנַעֲלֵיתָ עוֹד וּלְבָבְךָ יִטְהַר
עַד כְּדֵי שֶׁיִּקְלֹט מִן הָאוֹר הַנֶּאֱצָל;
וְאִם לֹא הִתְקַדַּשְׁתָּ, נַפְשְׁךָ תִכְאַב
מִמַּגַּע כַּנְפֵי אֵין-הַסּוֹף בְּחָפְזָן
בְּתוֹךְ נְצָחִים שׁוֹפְכִים לְתוֹךְ נְצָחִים
לָדַעַת סוֹד הַדְּרוֹר הַגָּמוּר מַה הוּא…"
וַיָּבוֹא הָרָמָתָה וְעַד הַבָּמָה.

------------------
יַעַן כִּי בֶּלֶּרוֹפוֹנְטֵס הַנַּעֲלֶה הִכָּה אֶת-כֻּלָּם. 
אוּלָם כְּשֶׁהִכִּיר הַמּוֹשֵׁל, כִּי נֵצֶר הָאֵלִים הָעֶלֶם,
עֲצָרוֹ בְּבֵיתוֹ, וְאֶת-בִּתּוֹ לוֹ נָתַן לְאִשָּׁה וַיַּחֲלֹק
אִתּוֹ מַלְכוּתוֹ וּכְבוֹדוֹ, חֵלֶק כְּחֵלֶק בֵּינֵיהֶם;
גַּם הַלִּיקִיִּים לוֹ אָצְלוּ מִמִּבְחַר אַדְמַת הָאָרֶץ,
חֶלְקָה יָפָה, בָּהּ גִּנָּה וּשְׁדֵמָה, וְיֵשֵׁב עָלֶיה. 
וְיָלְדָה-לּוֹ שְׁלֹשֶׁת הַבָּנִים, בְּנֵי בֶּלֶּרוֹפוֹנְטֵס הַגִּבּוֹר,
אֶת הִיפּוֹלוֹךְ, וְאֶת-אִיסַנְדְּרוֹס וְאֶת-בִּתּוֹ לָאוֹדַמֵּיָה.

------------------
בְּנַחַשׁ וְלַחַשׁ כָּל שִׁבְטֵי עָם עָם,
בִּיסוֹדוֹת רִקּוּדָם וּמְחוֹלָם.
הֲרֵי אַתְּ מְכֻשֶּׁפֶת – הַשְּׁאֵר וְהַדָּם –
מְקֻסֶּמֶת עַד עוֹלָם… עַד עוֹלָם…
------------------
קְרִיצַת-חֲרִיצַת אֲבָנִים, מְלֻבָּנוֹת וְטוֹרְחוֹת בְּשִׁפְשׁוּף
קַרְשֵׁי שֻׁלְחָנוֹת וּשְׁרַפְרַף, קַרְנוֹת מַגְרֵפָה וְיַתּוּךְ, []
עוֹבְרִים בְּזֶרֶם שֶׁל מַיִם וּמְמָרְקִים הֶחָמֵץ שֶׁל-חֻלִּין;
צִלְצוּל צִנְצָנוֹת צְמוּדוֹת צֶמֶד לִכְלִיל אֶחָד צְנֵפָה,
כְּלִיל אֶחָד: כָּל כְּלֵי הַכֶּסֶף וְכָל כְּלֵי-מַתֶּכֶת לְמִינָם,
אֲשֶׁר מִבַּעַץ – הַבַּעַץ הַחִוֵּר, וַאֲשֶׁר מִנְּחֹשֶׁת –
נְחֹשֶׁת אֲדֻמָּה, וְכֻלָּם מְמֹרָקִים בְּנֶתֶר הַצָּחַר: []

------------------
לַעֲרֹךְ תַּחֲרוּת עִם-בַּעַל הַבַּיִת מַכְנִיסוֹ אֶל-בֵּיתוֹ 
בְּאֶרֶץ נָכְרִיָּה, וּבְיַעַן אֶת-נַפְשׁוֹ יַחְסִיר מִטּוֹבָה.
כִּי לֹא אֶמָּנַע מֵאִישׁ וְלֹא אֶבְזֶה לְאִישׁ מֵהֵאָבֵק,
נַפְשִׁי רָצְתָה וְאֶרְצֶנּוּ, וְאֵצֵא לִקְרָאתוֹ לְנַסּוֹתוֹ.
אֵין אֲנִי רָע גַּם בְּכֻלָּם, בְּכָל מִשְׂחַק-גֶּבֶר בָּעוֹלָם.
הִנְנִי יוֹדֵעַ אֵיךְ דּוֹרְכִים קֶשֶׁת מְהֻקְצָעָה-לְמִשְׁעִי: 
רִאשׁוֹן אֶפְגַּע אֲנִי בְחִצִּי, כִּי אֶשְלַח בֶּהָמוֹן,
בְּאִישׁ תַּחֲרוּתִי, וְאִם-יִרְבּוּ כָהֵנָּה וְכָהֵנָּה עֲמִיתַי,

------------------
אֵידִיפּוּס הַמֶּלֶךְ
בָּנַי, הוֹי, חֹטֶר קַדְמוֹס הַקַּדְמוֹן,
מַדוּעַ הֵנָּה נֶאֱסַפְתֶּם כֻּלְּכֶם,
בְּכַפְכֶם עַנְפֵי הַזַּיִת, כִּמְבַקְשֵׁי עֶזְרָה? 
עֲתַר עֲנַן הַקְּטֹרֶת מְמַלֵּא הָעִיר
עַם נְאָקוֹת, תְּפִלּוֹת-תַּחֲנוּנִים… בָּנַי,
אֲנִי אָמַרְתִּי: טוֹב וְלֹא מִפִּי שְׁלִיחִים,
מִפִּי זָרִים, אֶשְׁמָע, וּבָאתִי פֹה אֲנִי
אֵידִיפּוּס הַמְּהֻלָּל בְּפִי כָּל בְּנֵי עַמִּי.
אֲבָל הַגֵּד, זָקֵן, כִּי מְאֹד לְךָ יָאֶה
דָּבֵּר: הֲמִיִּרְאָה וְאִם בְּבַקָּשָׁה
הֵנָּה בָאתֶם? בְּכָל נַפְשִׁי וּמְאֹדִי

------------------
מֵאַשְׁמֹרֶת עַד אַשְׁמֹרֶת הֵן צוֹנְרוֹת-סוֹרְדוֹת בְּחֶבֶל –
אֵשֶׁת-אִישׁ, עַלְמָה, רִיבָה
בָּתֵּי-נֶפֶשׁ לְעַשְׁתֹּרֶת: לוּלָאוֹת עוֹלוֹת בַּחֶבֶל,
עֲנִיבָה לַעֲנִיבָה,
כַּמָּסֹרֶת: אֶל קוֹל נֵבֶל, מַנְגִּינָה וְהֵד נִיבָהּ.
אַרְגָּמָן, שָׁנִי וּתְכֵלֶת: אֶרֶץ, מַיִם וְשַׁלְהֶבֶת –
יְסוֹדוֹת עוֹלָם גֻּלָּם;
חוּר כַּרְפַּס וָבוּץ; תּוֹחֶלֶת, אֱמוּנָה וְסוֹד-הַמָּוֶת –
מִפְלָאָה לְלֵב כֻּלָּם,
סוֹד כּוֹלֶלֶת, אֵשׁ צוֹרֶבֶת קִיּוּמָם בְּחוּג גְּבוּלָם.

------------------
תַּבְנִית אִישׁ, רוֹכֵב בַּשָּׂדֶה… וְעָמְדָה הַתְּמוּנָה עַל עָמְדָהּ,
וְקוֹל אָדָם קוֹרֵא: אַטּוּ!… וְיִזְדַּעְזְעוּ הַחַיּוֹת,
הֵילִיל הַגָּדוֹל בַּזְּאֵבִים, וְקָמוּ וְעָמְדוּ עַל אַרְבַּע.
שׁוּב קוֹל הַקּוֹרֵא: אַטּוּ!… אַטּוּ!… וַיִּתְיַצֵּב הַגָּדוֹל,
הֵרִים אֶת רַגְלוֹ הָאַחַת… וַיַּעַשׂ אֵת אֲשֶׁר עָשָׂה
אֶל הַמִּזְחֶלֶת וְהַזְּקֵנָה – כְּמַעֲשֵׂה כֶּלֶב בִּשְׁעָתוֹ.
עָשָׂה הַגָּדוֹל בַּזְּאֵבִים, וְיַעֲשׂוּ אַחֲרָיו גַּם יֶתֶר
שִׁבְעַת הַזְּאֵבִים לְהָרִים רַגְלֵיהֶם לְעֵבֶר הַזְּקֵנָה.

------------------
לְעֵבֶר הַיָּם, הַנּוֹחָה לַסְּפִינוֹת הַמְּלַוָּה אוֹתָנָה, 
לָרוּץ עַל-גַּבֵּי-הַיָּם הָאֵיתָנִים וְרַחֲבֵי יָדָים.
אֶפֶס צֵדֵנוּ לַדֶּרֶךְ, וּגְבוּרַת אִישֵׁינוּ נָשָׁתָה,
לוּלֵא חָמַל עָלֵינוּ אֶחָד הָאֵלִים לְמַלְּטֵנוּ,
בִּתּוֹ שֶׁל-פְּרוֹטֵס הַכַּבִּיר, הוּא הוּא זְקַן-הַמַּיִם הָרוֹאֶה, 
אֵידוֹתֵּיאָה זֶה שְׁמָהּ, עָלַי הָפַךְ לִבַּהּ לְטוֹבָה
עֵת פְּגָשַׁתְנִי בִּתְעוֹתִי יְחִידִי וְהַרְחֵק מֵרֵעָי;
הָיוּ נָדִים בָּאִי וְצָדִים הַדָּגִים בְּחַכּוֹת 

------------------
אֲשֶׁר לֹא שִׁלַּח אֶת-בִּתּוֹ לַחָפְשִׁי וְלֹא לָקַח הַכֹּפֶר. 
לָכֵן הֵמִיט הַמַּרְחִיק-לִפְגֹעַ מַתְּלָאוֹת וְעוֹד יוֹסִיף.
וְאוֹתָה הָרָעָה הַגְּדוֹלָה לֹא יָסִיר מֵעַל הַדַּנָּאִים
עַד-אִם-הֵשִׁיבוּ לְאָבִיהָ הַנַּעֲרָה עַלִּיזַת-הָעַיִן
חִנָּם אֵין-כֶּסֶף, וְנָהֲגוּ הַהֶקָּטוֹמְבָּה הַקְּדוֹשָׁה
עִירָה כְרִיסָה; נְכַפֵּר אֶת-פָּנָיו וְאוּלַי יִרְצֵנוּ". 
כָּכָה דִבֵּר וַיֵּשֶׁב עַל-מְקוֹמוֹ. וַיָּקָם בְּקִרְבָּם
אָז אֲגַמֶּמְנוֹן בֶּן-אַטְרֵס הַגִּבּוֹר הָרוֹדֶה-בָרַבִּים;

------------------
וְאֶת הָעוֹמְדִים בְּבַחֲרוּתָם.
רַק אֶת אֶחָד לֹא הִשְׁבִּיעַ,
רוֹעֶה זָקֵן חֲדַל-אִישִׁים,
חַלָּשׁ וַחֲסַר-עֵינָיִם.
לֶמִנְקֵינֶן מְבַקֵּשׁ לוֹ לְאִשָּׁה אֶת בִּתָּהּ שֶׁל לוֹחִי
הָיוּ דִּבְרֵי לֶמִנְקֵינֶן,
שָׂח אֶל בַּעֲלַת-פּוֹחְיוֹלָה:
"סַבְתָּא, תְּנִי לִי מִבְּנוֹתַיִךְ,
תְּנִי מִקְּהַל הַנָּאווֹת אַחַת,
אֶת הַטּוֹבָה בָּאֲחָיוֹת,
אֶת הַיָּפָה שֶׁבֵּינֵיהֶן."
עָנְתָה בַּעֲלַת-פּוֹחְיוֹלָה,
אֲמָרֶיהָ לוֹ הֵשִׁיבָה:
"לֹא, לֹא אֶתֵּן לְךָ בִּתִּי,
לְךָ לֹא אֶתֵּן אֶת הָרִיבָה,

------------------
וּמַעְיָנוֹת הוֹמִים מִתּוֹךְ זְרָמִים נוֹפְלִים,
מַשִּׁיבִים חֲלוֹמוֹת קַלִּים.
וּבְעֵת עוֹנַת סְתָו יוּפִּיטֶר-הַמַּרְעִים,
אוֹצֶרֶת שֶׁלֶג וּגְשָׁמִים,
יַכְנִיס אֶת הַחֲזִיר-מִיַּעַר בְּמלְכֻּדְתּוֹ
בְּעֶזְרַת כְּלָבִים רַבִּים אִתּוֹ,
אוֹ רֶשֶׁת קְלוּשָׁה עַל כַּן חָלָק עוֹלֵל,
מוֹקֵשׁ עָרְמָה לְקִיכְלִי זוֹלֵל,
וְזוֹ אַרְנֶבֶת חֲרֵדָה וְגַם עָגוּר מוּעָף
פַּחִים יִתְּנוּ לוֹ שַׁי יִתְאָו.
כָּל צַעַר אַהֲבָה רָעָה מִי לֹא יִשְׁכַּח.
כָּל דְּאָגָה בֵּין כָּךְ וְכָךְ?

------------------
יֵשׁ נוֹלָדִים גְּדוֹלִים, וְיֵשׁ נַעֲשִׂים לִגְדוֹלִים, וְיֵשׁ שֶׁזּוֹרְקִים לָהֶם אֶת הַגְּדֻלָּה.
גּוֹרָלְךָ פּוֹתֵחַ לְפָנֶיךָ אֶת יָדוֹ.
תְּפֹס בּוֹ בְכָל נַפְשְׁךָ וּבְכָל מְאֹדְךָ.
וּכְדֵי לְהִתְרַגֵּל לְמַה שֶּׁעוֹמֵד אַתָּה לִהְיוֹת, פְּשֹׁט מֵעָלֶיךָ הַקְּלִפָּה הַצְּנוּעָה וְהוֹפַע אַחֵר.
נְהַג בְּרָמָה עִם קְרוֹבֶיךָ, זְרֹק מָרָה בַּמְּשָׁרְתִים.
שִׂפְתוֹתֶיךָ תַּבַּעְנָה נְאוּמִים בְּפּוֹלִיטִיקָה; נְהַג מִנְהַג אִישׁ מוּזָר.
זוֹ הִיא עֲצָתָהּ שֶׁל אִשָּׁה הָאוֹהֶבֶת אוֹתְךָ.

------------------
כָּכָה חָשַׁב, וַיְמַהֵר אֵלָיו אוֹדִיסֵס הַנַּעֲלֶה.
הָיָה הַלָּה נִצָּב בְּרֹאשׁ מוּרָד וְעוֹדֵר הַשָּׁתִיל,
נִגַּשׁ אֵלָיו בְּנוֹ הַמְּהֻלָּל וַיִּשָּׂא אִמְרָתוֹ:
"אָכֵן, הַשָּׂב, לֹא חָסַרְתָּ תְּבוּנָה בַּעֲבוֹדַת הַגִּנָּה!
תִּשְׁקֹד עַל-כָּל-צֶמַח לְמִינוֹ, בַּכֹּל תַּעֲשֶׂה יָפֶה; 
גַּם הָאַגָּס, גַּם הַתְּאֵנָה, הַגֶּפֶן וַעֲצֵי-הַזָּיִת,
כְּלוּם לֹא יַחְסְרוּ כֻלָּם, גַּם יַד חָרוּצִים לִדְאָגָה.
אוּלָם לְךָ דָבָר אַגִּיד, וְאַתָּה אַל-יִחַר בִּי אַפְּךָ:

------------------
יַעַן עוֹד תַּסְפִּיק לְךָ עִתְּךָ לִסְפֹּד לְבִנְךָ הָאָהוּב,
לִכְשֶׁתְּבִיאֶנּוּ לְאִלְיוֹס, כִּי בֵן רַב-דְּמָעוֹת לְךָ הוּא!" 
מִלֵּל אֲכִילֵס הַמָּהִיר, וְקָפַץ וַיִּשְׁחַט הַכִּבְשָׂה,
צְחֹרָה כַכָּסֶף, וְרֵעָיו הֵם פָּשְׁטוּ אֶת-עוֹרָהּ, תִּקְנוּהָ
יָפֶה כָּרָאוּי, בִּתְּרוּהָ לִנְתָחִים וַיְשִׂימוּם עַל-שְׁפוּדִים,
אַחֲרֵי-כֵן צָלוּ הַבָּשָׂר בִּזְהִירוּת וְהֵסִירוּ אֶת-כֻּלּוֹ.
חָשׁ אַבְטוֹמֶדּוֹן וְהִגִּישׁ הַלֶּחֶם לַשֻּׁלְחָן וְחִלְּקוֹ 

------------------
עַל רֶמֶז כָּל-שֶׁהוּא מֵעֵבֶר לִקְטַנּוֹת;
בֵּין ד' כְּתָלִים שֶׁל חֶדֶר לֹא-לְךָ,
אֲשֶׁר גַּבֵּי זָרִים הֵטִילוּ בוֹ לִכְלוּךְ,
וְטִשְׁטְשׁוּ צְבָעָיו בְּמַבָּט וּבְמַגָּע,
לָטְשׁוּ כַּף-הַמַּנְעוּל וְשִׁפְשְׁפוּ הַקַּת;
עַל הַמַּשְׁקוֹף הַדַּל אַבְקַת זוּהֲמָתָם,
מַאֲוַיֵּי נָכְרִים וְטַעְמוֹ שֶׁל זָר,
תְּלוּיִים תַּבְנִית-קוּרִים קָשָׁה נֶאֱלָחָה,
וְאֵין בַּחֶדֶר כְּלוּם, דָּבָר אֵלָיו תִּדְבַּק
עֵינְךָ מִתּוֹךְ חִבָּה, זִכְרוֹן שָׁעָה יָפָה,
מְלַטַּפְתְּךָ בְּאוֹת וּבְרֶמֶז אוֹר אוֹ צְלִיל.

------------------
חַדֵּי-שִׁנַּיִם בַּסְּבַךְ יִשָּׂאוּהָ בַשִּׂיחַ הֶעָבֹת
מָרוֹם עַל-פְּנֵי-הָאֲדָמָה וּבְמוֹ לֹעֵיהֶם יִשָּׂאוּ, – 
כָּכָה הֵרִימוּ אֶת-זֶה הָאָיַסִּים עֲדוּיֵי-הַשִּׁרְיָן,
פּוֹרְקִים מֵעָלָיו אֶת-נִשְׁקוֹ; אַךְ רֹאשׁוֹ הִתִּיז מֵעָלָיו
בְּנוֹ שֶׁל-אוֹאִילֵס, כִּי חָרָה בוֹ אַפּוֹ עַל-דְּבַר אָמְפִימָכוֹס,
הִשְׁלִיךְ אוֹתוֹ בֶהָמוֹן כְּשֵׁם שֶׁמַּשְׁלִיכִים הַכַּדּוּר,
נָפַל הָרֹאשׁ אֶל-פְּנֵי רַגְלָיו שֶׁל-הֶקְטוֹר, הִתְפַּלֵּשׁ בָּאָבָק. 

------------------
לֹא יַהַדְפָה בִּזְרוֹעוֹתָיו."
עָנָה וֵינֵמֵינֶן זָקֵן,
כָּכָה יָשִׁיב לָהּ אֲמָרָיו:
"תַּחַת כִּפַּת הַשָּׁמַיִם
אֵין אִישׁ בִּלְתִּי, אֲשֶׁר יִבְנֶה
אֶת הַסִּירָה, אֲשֶׁר יַעַשׂ
אֶת הַסְּפִינָה מִבַּלְעָדָי."
לָקַח לוֹ מִגִּזְרֵי פִּלְכָּהּ
וּמִשִּׁבְרֵי אוֹתוֹ כִּישׁוֹר,
מִהֵר נִגַּשׁ אֶל הַמְּלָאכָה,
אִגֵּד מֵאָה לוּחוֹת-קְרָשִׁים
עַל הַר אוֹצָר בַּרְזֶל-עָשׁוֹת,
עֲלֵי צוּר בְּקִרְבּוֹ בַּרְזֶל.
כָּכָה עָשָׂה בִּסְפִינָתוֹ,
עוֹבֵד, פּוֹעֵל וּבִשְׁקִידָה.
עָבַד יוֹם וְעוֹד יוֹם שֵׁנִי,

------------------
אֶת-הַחֲנִיתוֹת הַגְּדֹלוֹת, וְנִרְאָה לוֹ אָיֹם הַמַּעֲשֶׂה.
תֵּכֶף עָנָה לִבְנוֹ, וַיֹּאמֶר אֶת-אִמְרֵי-הַכָּנָף: 
"אֵין זֶה, בְּנִי טֵלֶמָּכוֹס, כִּי אַחַת הַנָּשִׁים עוֹרְרָה
לָנוּ מִלְחֶמֶת-הַזְּוָעוֹת, אוֹ יַד מֶלַּנְתְּיוֹס בָּאֶמְצַע".
הֵשִׁיב לוֹ טֵלֶמָּכוֹס הָעֶלֶם הַנָּבוֹן וַיֹּאמֶר:
"רַק אָנֹכִי חָטָאתִי, שׁוּם אָדָם אַחֵר לֹא אָשֵׁם.
דֶּלֶת הַחֶדֶר הַבְּנוּיָה-מוּצָקוֹת אֲנִי לֹא סָגַרְתִּי 
אַחֲרָי, וְאֶחָד מְרַגֵּל, אִישׁ זָרִיז, הִתְבּוֹנֵן וְרָאָה.

------------------
וַיִּפְגְּעוּ בַכֹּהֶנֶת הַקְּדוֹשָׁה, בְּאֵם הַמֶּלֶךְ.
שָׁמְעָה אֶת דִּבְרֵי בְנָהּ וַתֹּאמַר:
“הַשַּׁמַשׁ יְחֻנֶּךָּ, בְּנִי!”
אֶל מֶלְתַּחַת-הַחַג יָרְדָה נִינְסוּן,
בַּעֲדִי-הַקֹּדֶשׁ שָׁבָה עֲדוּיָה לְבָנִים,
מָגִנֵּי-הַזָּהָב שָׁתָה עַל חָזֶהָ,
עִטְּרָה עֲטָרָה לְרֹאשָׁהּ, בְּכַפָּהּ סֵפֶל-הַמָּיִם.
הִזְּתָה עַל הָאָרֶץ וַתַּעַל עַל הַגָּג.
עָלְתָה בַמַּעֲלוֹת לִפְנֵי שַׁמַשׁ, הִקְטִירָה לְבוֹנָה,
מִנְחָה הִקְרִיבָה, וַתִּפְרֹשׂ כַּפַּיִם לְשַׁמַשׁ:

------------------
עַד שֶׁיַּחֲזִירוּ אֶת-דִּינוֹ וְשָׁב אֶל פִּנָּתוֹ לַמְּזָוֶה;
וּבַחֲרִיּוֹת שֶׁל אִילָן מַרְעִיד בְּגַנּוּנִית שׁוֹמֵמָה,
נִרְאוֹת כִּכְתִיבָה שֶׁל סוֹפֵר עַל-גַּבֵּי מַלָּכִית-שָׁמַיִם;
אוֹ בַחֲשִׁיפֵי הֶעָבִים, הַנְּפוֹצִים עַל-פְּנֵי הָרָקִיעַ,
עוֹלִים בַּחֲשִׂיפַת הַכִּפָּה וְרוֹעֶה אֵין נִרְאֶה בָם נוֹהֵג;
עַד שֶׁנִּנְעֲצָה בַטְּרַקְלִיל הַהוֹגֶה הֲגִיגוֹ עַל בְּאֵרוֹ,
נִצָּב עַל רַגְלוֹ הָאַחַת וּמַעֲלֶה דְלִי בְחַרְטֻמּוֹ,
קִילוֹן כְּבַד-זָנָב וּפֶלַח שֶׁל רֶכֶב לוֹ מַלְבִּין בַּקָּצֶה,

------------------
יֹאכַל אֲרֻחַת הַבֹּקֶר וְיִרְעֶה חֲזִירֵי אֲדֹנָיו.
אָנוּ נֵשֵׁב בַּסֻּכָּה וְנֹאכַל וְנִשְׁתֶּה, וְנֵהָנֶה
אִישׁ מִיִּסּוּרֵי רֵעֵהוּ הַגְּדוֹלִים אֲשֶׁר סָבַלְנוּ,
עֵת נִזְכְּרֵמוֹ; כִּי גַם מִצַּעַר שֶׁעָבַר יֵהָנֶה 
אָדָם שֶׁהַרְבֵּה מַתְּלָאוֹת עָבְרוּ עַל-נַפְשׁוֹ וּנְדוּדִים.
אֶפֶס כָּל-אֲשֶׁר דָּרַשְׁתָּ וְחָקַרְתָּ סַפֵּר אֲסַפֵּר.
יֶשְׁנוֹ אִי וּשְׁמוֹ סוּרְיָה, אִם-אַךְ שָׁמְעוֹ בָא לְאָזְנֶיךָ,
לְמַעַלָה הוּא מֵאוֹרְטִיגְיָה, אֲשֶׁר שָׁם נוֹטֶה הַשֶּמֶשׁ;

------------------
 לֵיצָנִי הַטּוֹב, אָנָּא הָבֵא לִי חֲתִיכַת נֵר וּמְעַט נְיָר.
הִנְנִי מַבְטִיחֲךָ שֶׁאֵינֶנִּי מְשֻׁגָּע יוֹתֵר מִשְּׁאָר בְּנֵי-אָדָם בְּאִילִירְיָה.
אֱלֹהִים אֱלֹהַי, וְלוּ אֱמֶת בְּפִיךָ!
 בְּהֵן צִדְקִי, אֱמֶת הַדָּבָר.
לֵיצָנִי הַטּוֹב, הָבֵא לִי מְעַט דְּיוֹ, נְיָר, וַחֲתִיכַת נֵר וּמְסֹר לִגְבִרְתִּי אֶת אֲשֶׁר אֶכְתֹּב, וּשְׂכָרְךָ יִהְיֶה גָדוֹל מִשְּׁכַר כָּל נוֹשֵׂא מִכְתָּבִים.

------------------
לָנוּ זֹאת הָאָרֶץ תִּהְיֶה!
גַּם אַתָּה בַּבּוֹנִים!
וְיוֹם יָקוּמוּ נוֹשְׂאֵי-דֶגֶל,
אַל תִּמְעֲלָה מָעַל:
אֶל כְּלֵי-זֵינְךָ בַּגִּבּוֹרִים –
כִּי שִׁמְשֵׁנוּ יַעַל!
------------------
שָׁנָה תְמִימָה הָיִיתִי נִשְׁאָר וּמְבַלֶּה אֶצְלֶךָ, 
וְלֹא מִתְגַּעְגֵּעַ עַל-בֵּיתִי וְלֹא עַל-אֲבוֹתַי הַיְּקָרִים,
שָׂשׂ עַל-כָּל-אִמְרוֹתֶיךָ, עַל-כָּל-דְּבָרֶיךָ, לִשְׁמֹעַ:
אוּלָם עֲמִיתַי, הָאוֹרְחִים אִתִּי, רוּחָם מְאֹד תִּקְצַר
בְּפִּילוֹס הַקְּדוֹשָׁה, וְאַתָּה הֲלֹא תַעַצְרֵנִי פֹּה יָמִים,
וְאוֹתוֹ הָאֶשְׁכָּר אָמַרְתּ לִי לָתֵת – יִהְיֶה סְגֻלָּה; 
אֶפֶס לֹא אֶנְהַג הַסּוּסִים אֵלַי לְאִתָּקָה, וְאוֹתָם,
מַתְּנַת-יְקָר, לְךָ אַשְׁאִיר, כִּי רַבִּים שְׂדוֹתֶיךָ וּרְחָבִים

------------------
מִים עָלוּב, שֶׁהִתְנוֹסֵס וְהִתְעַלָּה
מְלֹא שְׁעָתוֹ עַל הַבִּימָה, וְלֹא נִשְׁמַע שׁוּב;
אַגָּדָה בְּפִי שׁוֹטֶה, מְלֵאָה שָׁאוֹן
וְרַעַשׁ וְתוֹכָהּ אֵינוֹ אוֹמֵר כְּלוּם.
הֵן וַדַּאי יֵשׁ בְּפִיךָ מָה לְהַגִּיד.
בְּשׂר בְּשׂוֹרָתְךָ!
אָדוֹן רַב-הַחֶסֶד!
עָלַי לְסַפֵּר מַה שֶּׁרָאִיתִי – אֲנִי מַאֲמִין –
אַךְ כֵּיצַד, נִפְלָאת זֹאת מִמֶּנִּי.
מֶקְבֶּת
סַפֵּרָה!
אָנֹכִי עַל מִשְׁמַרְתִּי עַל הַגִּבְעָה,
מִתְבּוֹנֵן אֶל בִּירְנַם, וְהִנֵּה נִרְאָה לִי:
הַיַּעַר הִתְחִיל זָע.
מֶקְבֶּת

------------------
נָפַל בְּרַעַשׁ לָאָרֶץ, וַיְצַלְצְלוּ עָלָיו כָּל-כֵּלָיו.
וְאָיַס הִכָּה אֶת-פוֹרְקִיס הַנָּדִיב מִזַּרְעוֹ שֶׁל-פֵינוֹפְּס,
נוֹטֵר אֶת-הִפּוֹתּוֹאוֹס, בְּבִטְנוֹ בַתָּוֶךְ הִכָּהוּ.
בָּקְעָה הַנְּחשֶׁת סֹחַרְתּוֹ וַתַּחְדֹּר דֶּרֶךְ כָּל-מֵעָיו.
נָפַל לָאָרֶץ בָּאָבָק, וְתָפַשׂ בְּכַפָּיו הָאָרֶץ. 
נִרְתְּעוּ כָּל הַחֲלוּצִים וְהֶקְטוֹר הַמַּזְהִיר אַף אִתָּם.
נָשְׂאוּ בְנֵי-הָאַרְגֵּאִים אֶת-קוֹלָם וְסָחֲבוּ מֵתֵיהֶם,
אֶת-הִפּוֹתּוֹאוֹס וְאֶת-פוֹרְקִיס וַיְנַצְּלוּ אֶת-שְׁנֵיהֶם אֶת-נִשְׁקָם.

------------------
פָּרְקוּ מִמֶּנָּה הַנֶּשֶׁק הַמְּשָׁרְתִים גִּבּוֹרֵי-הֶחָיִל, 
וְהָלְכוּ כֻלָּם יַחְדָּו אֶל-הַמּוֹעֵצָה, וְלֹא נָתְנוּ
לָבֹא לָשֶׁבֶת בְּסוֹדָם מִלְּבַדָּם גַּם זָקֵן גַּם נָעַר.
דִּבֶּר לָהֶם אַנְטִינוֹאוֹס בְּנוֹ שֶׁל-אֶבְפֵּיתֵּס וַיֹּאמֶר:
"אוֹיָה, אֵיךְ פָּדוּ הָאֵלִים אֶת-נֶפֶשׁ הַגֶּבֶר מֵאָבְדָן!
יוֹמָם יָשְׁבוּ הַצּוֹפִים עַל-רָאשֵׁי הֶהָרִים הַגְּבוֹהִים, 
צְפוּפִים אִישׁ אֶל-רֵעֵהוּ; וְהָיָה כְּשֶׁשָּׁקְעָה הַחַמָּה
אָנוּ אַף לַיְלָה לֹא נַחְנוּ עַל-פְּנֵי הַיַּבָּשָׁה, עַל-גַּלִּים

------------------
הֱיוֹת שֶׁאֲנִי אוֹחֵז בַּעֲנִיבָה כְפוּלָה.
לִכְשֶׁתִּקָּרֵעַ אַחַת תֹּאחַז בַּשְּׁנִיָּה, אֶלָּא אִם תִּקָּרַעְנָה הַשְּׁתַּיִם – וְנָפְלוּ הַמִּכְנָסָיִם.
נֶחְמָד! בֶּאֱמוּנָתִי, נֶחְמָד! לְכִי בְדֶרֶךְ זוֹ.
אִלּוּ חָדַל מַר טוֹבִּיאַשׁ מִשְּׁתוֹת, וְהָיִית אַתְּ הַחֲרִיפָה בְּכָל בְּנוֹת-חַוָּה אֲשֶׁר בְּאִילִירְיָה.
הַס, מְנֻוָּל! אַל תּוֹסִיף דַּבֵּר.
הִנֵּה גְבִרְתִּי בָאָה.
יָפֶה הָיִיתָ עוֹשֶׂה, אִלּוּ בִקַּשְׁתָּ סְלִיחָה וּמְחִילָה בְּהַשְׂכֵּל.

------------------
נָטְעָה בְּאֶבְרֵי רוֹעֵה-הָעַמִּים כֹּחַ עִם-גְּבוּרָה,
גִּדְלָה קוֹמָתוֹ וְהִבְרִיאָה מַרְאֵהוּ מִהְיוֹתוֹ לְפָנִים.
עָלָה מִתּוֹךְ הָאַמְבָּטֵי, הִשְׁתָּאָה לוֹ בְנוֹ אֲשֶׁר אָהֵב, 
לִרְאוֹת אוֹתוֹ בְעֵינָיו דּוֹמֶה לָאֵלִים הַנִּצְחִים.
נָשָׂא אֵלָיו אִמְרָתוֹ וַיֹּאמֶר אֶת-אִמְרֵי-הַכָּנָף:
"אָבִי, וַדַּאי שֶׁאַחַד הָאֵלִים הַהֹוִים-לָנֶצַח
גִּדֵּל אֶת-גֹּבַהּ קוֹמָתְךָ וְהִרְבָּה אֶת-יְפִי מַרְאֶךָ!"
הֵשִׁיב אֲמָרָיו לָאֶרְטֵס הַזָּקֵן הַנָּבוֹן וַיֹּאמֶר: 

------------------
דּוֹמֶה לְאִישׁ, אֲשֶׁר תָּעָה בִישִׁימוֹן לֹא-דֶרֶךְ וְנִתְקַל
בְּנַחַל וּבְמַיִם זֵידוֹנִים הַשּׁוֹטְפִים בַּזֶּרֶם הַיָּמָּה,
מֵימָיו יֶחְמְרוּ יַעֲלוּ קָצֶף, - כִּי-רָאָה וַיִּסּוֹג, -
כָּכָה אָז נָסוֹג בֶּן-טִידֵס וַיַּעַן לְעַמּוֹ וַיֹּאמֶר:
"רֵעַי, שַׁלָּמָה נִשְׁתָּאֶה לְהֶקְטוֹר הָאִישׁ הָאֱלֹהִי,
תּוֹפֵשׂ-הַכִּידוֹן הַנַּעֲלֶה וְעַז-הַלֵּב בַּמִּלְחָמָה?
תָּמִיד אֵל אֶחָד לִימִינוֹ, הַמְּפַלֵּט לוֹ מִכָּל-פָּגַע;
הִנֵּה גַם-עַתָּה לִימִינוֹ בָא אָרֵס בְּצֶלֶם בֶּן-תְּמוּתָה.

------------------
וַיִּפֹּל אָלִיָּה עַל הָעֵשֶׂב.
עַל סוּסוֹ קָפַץ מַהֵר אָז מוּיְאוֹ,
בָּאֻכָּף הוֹשִׁיב יַלְדַּת הֶחָמֶד,
בֵּין הַחֲצֵרוֹת רָכַב שָׁב בָּיְתָה.
סוּס אָלִיָּה מְפַרְכֵּס צוֹנֵף הוּא,
וּבְמוֹתוֹ קָרָא בְּקוֹל אָלִיָּה:
חֲבִיבִי, אֲחִי-נַפְשִׁי לִי, מוּיְאוֹ!
נָא חֲזוֹר וּמְשׁוֹךְ סוּסִי אַחֲרֶיךָ,
וְלֹא יִצְנֹף עַל גַּב הָהָר בְּכֹחַ,
וְלֹא יַגִּידוּ הַבְּרִיּוֹת בָּאָרֶץ
אֶת אֲשֶׁר עוֹלַלְתָּ לִידִידֶךָ!"
מוּיְאוֹ זֹאת שָׁמַע, חָזַר וַיִּקַּח
אֶת סוּסוֹ זֶה, אֶת מַשְׁחִיר הַשַּׂעַר,

------------------
רֹאשׁ שֶׁל גִבּוֹר חַיִל זָב-דָּם.
הֵן תַּגִּידִי לִי, גֻּלְגֹּלֶת,
הֲנָפַלְתְּ לִפְנֵי בְנֵי-עַוְלָה?
–"אִכְלָה, נֶשֶׁר, אוֹן עֲלוּמָי,
אִכְלָה, אִכְלָה מִגְּבוּרָתִי,
וְנוֹסְפָה אַמָּה עַל כְּנָפֶךָ,
עַל צִפָּרְנְךָ עוֹד שָׁעַל.
לְיַד לוּרוֹן בִּכְסֵירוֹמֵירוֹן
שָׁם חָיִיתִי אִישׁ מִלְחָמָה,
וּבַכַּסָּה בְאוֹלִימְפּוֹס
שָׁם נִלְחַמְתִּי עֶשֶׂר שָׁנִים.
עֶשְׂרִים אַגִים יָדִי הִכְּתָה,
וּבָאֵשׁ שָׁלַחְתִּי שְׂדוֹתָם,
וּמִלְּבַד אֲשֶׁר הִכִּיתִי
בָּאַלְבָּנִים וּבַתּוּרְכִּים,
הֵם מֵרֹב לֹא יִסָּפֵרוּ,

------------------
הִנְנִי הוֹלֵךְ, נֶחֱרָצָה! הַמְּצִלּוֹת קוֹרְאוֹת.
אַל תַּאֲזִינָה, דּוּנְקֶן, אֶל קוֹל הֵדָן
הוּא יְלַוְּךָ לְתָפְתֶּה אוֹ לְגַן עֵדֶן.
לֵידִי מֶקְבֶּת
הַמַּשְׂכִּיר אוֹתָם נָסַךְ קִרְבִּי גְבוּרָה,
הַמְּכַבָּם הִצִּית אֵשׁ בִּי. שִׁמְעָה, הָס!
הֵילִיל הַיַּנְשׁוּף, אוֹתוֹ שׁוֹמֵר אָיֹם,
הָאוֹמֵר לַיְלָה טוֹב בְּזַעַף. פֹּה הוּא,
הַדְּלָתוֹת פְּתוּחוֹת, נַחֲרַת הַנְּעָרִים,
שִׁכּוֹרִים סְבוּאִים, תִּלְעַג לְמִשְׁמַרְתָּם.
רָקַחְתִּי יֵינָם וַעֲלֵיהֶם נִצִּים
הַחַיִּים וְהַמָּוֶת: לְמִי הֵם.
מֶקְבֶּת

------------------
אַתָּה חִלַּלְתָּ, וַתֹּאמֶר גַּם לָשִׁית עָלֵינוּ הַחַטָּאת!
לֹא הַחֲתָנִים, בְּנֵי-הָאֲכַיִּים, אֲשֵׁמִים בַּדָּבָר,
אֶלָּא אִמְּךָ אַךְ הִיא, הַמְּלֵאֲתִי תַרְמִית וּתְכָכִים.
שָׁלשׁ שָׁנִים כְּבָר מָלְאוּ, וּמְהֵרָה תִמָּלֵא הָרְבִיעִית,
אֲשֶׁר הֵחֵלָּה גוֹנֶבֶת אֶת-לֶב-הָאֲכַיִּים בְּחֻבָּם, 
נָטְעָה הַתִּקְוָה בְּלֶב-כֻּלָּם, מַבְטִיחָה לְאִישׁ וָאִישׁ עָצְמָהּ,
בְּשׂוֹרוֹת שָׁלֹחַ תִּשְׁלַח, וְאוּלָם אַחֶרֶת זוֹמֶמֶת.
הִנֵּה תַּחְבֻּלוֹת הָעָרְמָה שֶׁזָּמְמָה בְלִבָּהּ, חָרָשָׁה.

------------------
קָרְבָה עָדֶיהָ וַתֹּאמֶר-לָהּ אִירִיס מְהִירַת-הָרָגֶל:
"בּוֹאִי-נָא, יַלְדָּה חֲבִיבָה, הִתְבּוֹנְנִי לְמַרְאֵה הַפְּלָאוֹת: 
טְרוֹיִים בּוֹלְמֵי-הַסּוּסִים וַאֲכַיִּים בְּסוֹחֶרֶת נְחוּשָׁה;
אֵלֶּה שֶׁיָּרְדוּ מִקָּרוֹב אִישׁ כְּנֶגֶד רֵעוֹ בַמִּישׁוֹר
בְּסַעֲרוֹת קְרָב רַב-דְּמָעוֹת, שׁוֹאֲפִים מִלְחֲמוֹת רֶצַח,
עַתָּה נִצָּבִים וּמַחֲשִׁים – כָּלְתָה מִלְחָמָה, - יִשָּׁעֲנוּ
עַל מָגִנֵּיהֶם, וּמְעוּכִים הָרְמָחִים הַגְּדוֹלִים בָּאָרֶץ. 
אַךְ מֶנֶּלָּאוֹס יְדִידוֹ-שֶׁל-אָרֵס וַאֲלֶכְּסַנְדְּרוֹס

------------------
יָרֵא אָנֹכִי, פֶּן-יַחְדֹּר הָעִירָה הַגֶּבֶר הַמְּחַבֵּל".
כָּכָה סָח, וְהֵם פָּתְחוּ הַשְּׁעָרִים, הֵסִירוּ הַבְּרִיחִים,
נָשְׂאוּ דַלְתוֹתָם תְּשׁוּעָה. וּפֵיבּוֹס-אַפּוֹלוֹן מְמַהֵר
לָצֵאת אֶת-עִירָם וּלְהָסִיר הַפֶּגַע מֵעַל-צְבָא הַטְּרוֹיִים.
וְאֵלֶּה נִמְלָטִים הָעִירָה אֶל-פְּנִים חוֹמוֹתֶיהָ הַגְּבֹהוֹת 
צִחֵי הַצָּמָא וּמְכֻסֵּי הָאָבָק מֵאַחַר הַשָּׂדֶה,
נָסִים נִמְלָטִים עַל-נַפְשָׁם, וְהוּא דוֹלְקָם בְּרָמְחוֹ, וּבְלִבּוֹ
חֵמָה נוֹרָאָה וָקָצֶף, כִּי שָׁאַף לִתְהִלָּה בָאָרֶץ.

------------------
מְלֵאָה כוֹסֵנוּ, אֵלֵינוּ עֵינַיִם יִשְׂאוּ כְאֶל-אֵלִים,
לָנוּ הַחֶלְקָה הַגְּדוֹלָה עַל-חוֹפֵי כְּסַנְתּוֹס הַנָּהָר,
קַרְקַע בֶּן-כְּרָמִים נֶהְדָּרִים וְשָׂדֶה צוֹמֵחַ רָב-חִטִּים.
הִנֵּה עַל-כֵּן עָלֵינוּ לָצֵאת בִּקְהַל הַחֲלוּצִים 
אֲשֶׁר בִּגְדוּד הַלִּיקִיִּים וּלְגַבֵּר חֲיָלִים בַּקְּרָבוֹת,
לְמַעַן יַגִּיד כָּל-לִיקִי עוֹטֵה-שִׁרְיוֹן-אַדִּירִים:
אָכֵן, לֹא לְלֹא-תְהִלָּה יָשׂרוּ מְלָכֵינוּ בְלִיקְיָה,
צֹנֶה וּמְרִיאִים יִשְׂבָּעוּ אַף לִבָּם יֵיטִיבוּ בְיַיִן

------------------
הַבַּיְתָה בְדִמְעָה, וְתַחַת שִׂמְחַת-חָג?
מִי הוּא הָאִישׁ, בְּנוֹתַי, מִי יַעֲרֹב לִבּו
לְהַעֲמִיס עָלָיו קָלוֹן, אֲשֶׁר דָּבַק
הִשְׁחִית בֵּית אֲבוֹתַי וּבֵית אֲבוֹתֵיכֶן?
כִּי מָה הַתּוֹעֵבָה אֲשֶׁר תֶּחְסָר? הָרַג
זֶה אֲבִיכֶן אָבִיהוּ וְעָלָה יָצוּעַ,
אֲשֶׁר עָלָיו נוֹלַד, וְאֶתָכֶן הוֹלִיד יָצַר
בְּחֵיק, אֲשֶׁר מִמֶּנוּ הוּא עַצְמוֹ נוֹצָר.
כְּבוֹדְכֶן יָמִירוּ בְקָלוֹן, מִי יֶאֱרֹס אֶתְכֶן?
אִישׁ לֹא יִקַּח אֶתְכֶן, בְּנוֹתַי, אֲבָל וַדַּאי,
כִּי עֲקָרוֹת תִּבֹּלְנָה וְלֹא תִהְיֶינָה לְאִישׁ.

------------------
הַנִּשָּׂא מִכָּל גַּן וָרָם עַל יַעַר פֶּרֶא
מִלְּבֹא הַגַּיְא וְהַיָּם וְעַד בִּקְעַת בַּאַר-דָּרָא.
וּבְבֹא הַסְּתָו הַקָּר וּפָשַׁט עַל הַגַּנִּים,
וְאָבְלָה גֶפֶן קְרִים בַּעֲדִי זְהָבָהּ וּנְחֻשְׁתָּהּ,
מַה-יָפֶה “דֶמֶרְדְּשִׁי” הַצּוֹפֶה פְנֵי “אַלּוּשְׁטָה”!
------------------
יָזַם לוֹ זֵאוּס הַמַּבִּיט-לְמֵרָחוֹק נְתִיבָה נוֹרָאָה.
הֵקִים עָלָיו רוּחַ נוֹשֶׁבֶת אֲיֻמּוֹת, וַתָּרֶם
מִשְׁבְּרֵי יַמִּים אַדִּירִים, וַיִּגְבְּהוּ הַגַּלִּים כֶּהָרִים, 
וְהִפְרִיד בֵּין הָאֳנִיּוֹת: מֵהֶן אֲשֶׁר הִשְׁלִיךְ לְאִי כִּתִּים,
יַרְכְּתֵי אֶרֶץ קִידוֹנִים עַל-חוֹפֵי נַחַל יַרְדָּנוֹס.
יֵשׁ שָׁם צוּק סֶלַע חָלָק, הַבּוֹלֵט וָרָם מִן-הַמַּיִם,
אֵצֶל עִיר גּוֹרְטִיס, בַּקָּצֶה, מִתְנַשֵּׂא בַּיָּם בָּעֲרָפֶל.
תֵּימָן זוֹרֶקֶת מִשְׁבָּרִים אֵיתָנִים כְּנֶגֶד צוּק-פֵיסְטוֹס 

------------------
אֱמֶת וְנָכוֹן הַדָּבָר, מִשְׁתָּאֶה אָנֹכִי לַמַּרְאֶה".
כָּכָה הִבִּיעַ, וַיִּחַדְּ עֱזוּז-אַלְקִינוֹאוֹס הַקָּדוֹשׁ. 
דִּבֵּר אֶל-הַפֵיאַקִּים חוֹבְבֵי-הַמְּשׁוֹטִים וַיַּעַן:
"נְשִׂיאֵי עַם-הַפֵיאַקִּים וּקְצִינָיו, הַאֲזִינוּ אִמְרָתִי!
אֲבָל אוֹתוֹ הַנָּכְרִי חָכָם בְּעֵינַי וְנָבוֹן.
הָבָה וְנִתְּנָה לוֹ תְשׁוּרוֹת הָאַכְסְנָאִים כַּמִּשְׁפָּט.
הִנֵּה שְׁנֵים עָשָׂר נְשִׂיאִים הָרוֹדִים-בָּעָם מְצֻיָּנִים, 
רָאשֵׁי הָעָם וְנִכְבַּדָּיו, הַשְּׁלשָׁה עָשָׂר אָנֹכִי,

------------------
אִלּוּ לֹא הָיָה מִתְקַנֵּא בּוֹ פֵיבּוֹס-אַפּוֹלוֹן בִּלְבָבוֹ.
עוֹדֵד אֶת-לִבּוֹ שֶׁל-הֶקְטוֹר הַדּוֹמֶה-לְאָרֵס בְּתָקְפּוֹ,
שִׁנָּה אֶת-פָּנָיו וְדָמָה לְמֶנְטֵס הָרֹאשׁ לַקִּיקוֹנִים,
נָשָׂא אֵלָיו אֲמָרָיו וַיְדַבֵּר אֶת-אִמְרוֹת-הַכָּנָף:
"הֶקְטוֹר, מַה-תָּרוּץ מִשְׁתּוֹקֵק אַחֲרֵי הַנִּפְלָא מִמֶּךָּ, 
אַחֲרֵי סוּסָיו שֶׁל-נֶכֶד-אֵאַקּוֹס? כִּי קָשֶׁה לְגֶבֶר,
אָדָם בֶּן-תְּמוּתָה, לַכְנִיעַ אוֹ לִרְתֹּם אוֹתָם בָּרֶכֶב,
בִּלְתִּי אִם-לַאֲכִילֵס, שֶׁאִמּוֹ שֶׁלּוֹ בַת-אַלְמָוֶת.

------------------
קְטָטָה וּמְבוּכָה וָמָוֶת מִתְהוֹלְלִים בֶּהָמוֹן בַּתָּוֶךְ, 
תּוֹפְסִים אָדָם עוֹד חַי, אַךְ נִפְצַע, אוֹ שֵׁנִי לֹא-נִפְצָע.
יֵשׁ שֶׁיִּסְחֲבוּ גֶּבֶר חָלָל בְּרַגְלָיו בַּשָּׂדֶה,
בְּגָדָיו אֲשֶׁר עַל-כְּתֵפָיו מְגֹאָלִים מִדָּמִים דְּמֵי-אָדָם.
גְּבָרִים נִלְחָמִים בַּקֶּטֶל הֲמוֹנִים, וּכְאִלּוּ הֵם חַיִּים,
גּוֹזְלִים אִישׁ מֵרֵעֵהוּ פִּגְרֵי חֲלָלִים נָפָלוּ. 
הוֹסִיף וְצָר חֶלְקַת שָׂדֶה תְחוּחָה נִיר בְּקֶרֶן בֶּן-שָׁמֶן,
שָׁלשׁ פְּעָמִים יֵחָרֵשׁ, רָחָב וְרַבִּים בּוֹ חוֹרְשִׁים,

------------------
אוֹמֵר אַתָּה שֶׁחֹשֶׁךְ בְּבֵית-כֶּלֶא זֶה?
 כְּבִשְׁאוֹל-תַּחַת, אַבָּא טוֹפַּאס.
וַהֲרֵי יֵשׁ כָּאן תְּרִיסִים שְׁקוּפִים כְּחַלּוֹנוֹת מַמָּשׁ, וְהַלְּבֵנִים שֶׁבְּצַד נֶגֶב-צָפוֹן מַבְרִיקוֹת כְּהָבְנִים – וְאַתָּה אוֹמֵר שֶׁחֹשֶׁךְ בְּבֵית-כֶּלֶא זֶה?
 אֵינֶנִּי מְשֻׁגָּע.
וְאוֹמֵר אֲנִי לְךָ, חֹשֶׁךְ בְּבַיִת זֶה.
טָעוּת בְּיָדְךָ, הַמְּשֻׁגָּע.
וְאוֹמֵר אֲנִי, אֵין חֹשֶׁךְ אֶלָא בַּעֲרוּת, שֶׁאַתָּה שָׁקוּעַ בָּהּ יוֹתֵר מִשֶּׁשָּׁקְעוּ הַמִּצְרִים בָּעַרְפִלִּים שֶׁלָּהֶם.

------------------
מִטֶּרֶם בְּרֵאשִׁית, הָפְכוּ הָיוּ פֹּה הָרִים.
גַּם זַעֲמָם קוֹפֵא, הַזַּעַם לֹא עוֹד נֻקָּם,
אֶל גַּחֲרֵי קְדוּמִים הוּטַל קוֹלָם זֶה הַנָּם.
כּוֹכָבַיִךְ – שְׁמָשׁוֹת זְעִירִים, בְּיָד נְדִיבָה
זָרְעוּ עַל שְׂדֵה קְטִיפָה שֶׁל יַקִּינְטוֹן שֶׁכָּבָה.
כּוֹכָבַיִךְ – שְׁמָשׁוֹת, הַלַּיְלָה הוּא יַעַנְדֵן
זֵר אוֹר לְשִׂיא הָהָר, עֲנָק לְלֶב-הַיַּרְדֵּן.
תִּלֵּי חָרְבוֹת-עוֹלָם עָלַיִךְ בְּיַתְמוּתָם,
אֵין פָּלָטִין מְלָכִים מָלֵא שִׁירָה כְּמוֹתָם!
וּמִי יָשִׁיר שִׁירַת כָּל-גּוּשׁ וְכָל – “חֲנִיתָה”,

------------------
וְלֹא יוֹפַע עָלֵימוֹ אוֹר הַשֶּׁמֶשׁ,
ולֹא יַרְטִיב אוֹתָם טַל הַשָּׁמַיִם.
אִם יוּכַל כָּךְ הַנָּחָשׁ וְיַעַשׂ,
אֶת בִּתִּי לוֹ לְאִשָּׁה אֶתְּנֶנָּה."
כִּי שָׁמַע דְּבָרָיו אָז מֶלֶךְ בּוּדִים,
קָם הוֹצִיא סוּסוֹ, אֶת לַסְטוֹבִיצָה,
עַל סוּסוֹ שֶׁלּוֹ עָלָה וַיֵּלֶךְ,
וַיַּיְשִׁיר נִכְחוֹ בִּשְׂדֵה הָעֵמֶק,
כְּאוֹתוֹ כֹּכָב בִּנְתִיב רָקִיעַ,
וּכְשֶׁבָּא וּכְבָר קָרַב אֶל בּוּדִים;
וְהִתְחִיל אָז מְהַרְהֵר הַמֶּלֶךְ:
רִבּוֹנִי שֶׁבַּשָּׁמַיִם, אֵיכָה
אֶת הַנְּחֻשְׁתָּן אֶמְצָא בַּכֹּתֶל

------------------
גַּם בַּסְּתָו גַּם בַּקַּיִץ, בִּימוֹת כָּל-הַשָּׁנָה; כִּי לְעוֹלָם
מַעֲרָב נוֹשֶׁבֶת, מַצְמִיחָה הָאֶחָד, מַבְשִׁילָה מִשְׁנֵהוּ.
וְנָגַע אַגָּס בָּאַגָּס, וְתַפּוּחַ בְּתַפּוּחַ מַבְשִׁילִים, 
עֵנָב מְבַכֵּר בְּצַד עֵנָב, וּתְאֵנָה גוֹמֶלֶת בְּצַד תְּאֵנָה.
וְשָׁמָּה גַם כַּרְמוֹ שֶׁלּוֹ רַב-אַשְׁכֹּלוֹת, גֶּפֶן אַדֶּרֶת.
אֵלֶּה נְפוֹצִים בַּמִּישׁוֹר עַל-קַרְקַע הַיִּבּוּשׁ לְיַבְּשָׁם
בְּלַהַט הַשֶּׁמֶשׁ, וְאֵלֶּה מוּכָנִים וְעוֹמְדִים לְהִזָּמֵר;

------------------
הִכָּה הַלָּז הַמִּפְלֶצֶת כִּי בָטַח בְּמוֹפְתֵי הָאֵלִים.
אַחַר הִכְרִיעַ בְּמִלְחַמְתּוֹ אֶת-אַנְשֵׁי הַשֵּׁם אֶת-בְּנֵי סוֹלִים,
וְאוֹתוֹ קְרָב – אָמַר – הַקָּשֶׁה בַקְּרָבוֹת, שֶׁנִּלְחַם בַּגְּבָרִים. 
הִשְׁמִיד אֶת-הָאֲמַזּוֹנוֹת, שֶׁכֹּחָן כֹּחָם שֶׁל-גְּבָרִים.
בִּקֵּשׁ הַמֶּלֶךְ וַיִּמְצָא תַחְבּוּלָה אַחֶרֶת, וּכְשׁוּבוֹ
כִּנֵּס אֶת-כָּל-הַגִּבּוֹרִים בְּאַנְשֵׁי לִיקְיָה הָרְחָבָה,
וְאָרְבוּ לוֹ בְּמַאֲרָב; וְאוּלָם גַּם אֶחָד מֵהֶם לֹא שָׁב בָּיְתָה,

------------------

 אִמָּא דְסָבְתָא שֶׁלִּי
סָבְתָּתֵנוּ אֵינָה סָבְתָא כִּי אִם בְּתוֹרוֹתֶיהָ!
אִמָּא דְסָבְתָא שֶׁלִּי – (זְכוּתָה יָגֵן עָלֵינוּ) – –
הָיְתָה בִשְׁעָתָהּ מְיַלֶּדֶת (וְלֹא, חַס וְחָלִילָה, מְדֻפְּלֶמֶת!)
וְעוֹד – מְיַלֶּדֶת שֶׁלֹּא עַל מְנַת לְקַבֵּל שְׂכַר טִרְחָה.
חָכְמָה זוֹ לָהּ בִּירֻשָּׁה: הַשֵּׁם יוֹדֵעַ מִנַּיִּן,
אוּלַי מִימוֹת שִׁפְרָה-פּוּעָה? וְהָיְתָה עוֹסֶקֶת בְּהַצְלָחָה:
הוּא (הַשֵּׁם יִתְבָּרַךְ!) – הוּא שׁוֹמֵר פְּתָאִים וְטִפְּשׁוֹת;

------------------
יַעַן כִּי סָמוּךְ לוֹ יָשַׁב וְשָׁמַע אַנְחָתוֹ הַמָּרָה.
עָנָה לִקְהַל הַפֵיאַקִּים, כָּל-תּוֹפְשֵׂי-הַמָּשׁוֹט, וְאָמַר: 
"נְשִׂיאֵי עַם-הַפֵיאַקִּים וּקְצִינָיו, הַאֲזִינוּ אִמְרָתִי!
יַעֲמֹד-נָא דֵמוֹדוֹקוֹס מִנַּגֵּן בַּכִּנּוֹר הַמְּצַלְצֵל,
יַעַן לֹא כָל-נֶפֶשׁ תִּצְהַל לִשְׁמוֹעַ כַּיּוֹם מַנְגִּינוֹתָיו.
הִנֵּה מֵאָז אָנוּ מְסֻבִּים לַשֻּׁלְחָן, וְהַמְּשׁוֹרֵר הַנִּשְׂגָב
מֵעִיר כִּנּוֹרוֹ, לֹא עָמַד הַנָּכְרִי מִבְּכִי הַתַּמְרוּרִים. 

------------------
לְדִידִי מוּטָב לְהִתְוַדֵּעַ לְכֹמֶר מִלְּהִתְוַדֵּעַ לְאַבִּיר.
אֵינֶנִּי דוֹאֵג לָזֶה שֶׁיַּחְשְׁבוּנִי לְאַמִּיץ לֵב.
אֲבָל, יַקִּירִי, אֵין זֶה אֶלָּא הַשֵּׁד בְּעַצְמוֹ.
שׁוֹאֵף לִקְרָבוֹת כָּמֹהוּ אֲנִי טֶרֶם רָאִיתִי.
נִסִּיתִי לָצֵאת כְּנֶגְדּוֹ בְּחֶרֶב וּנְדָן וְהִתְנַפְּלֻיּוֹתָיו כָּל כָּךְ זְרִיזוֹת, עַד שֶׁאֵין כָּל אֶפְשָׁרוּת לַעֲמֹד בִּפְנֵיהֶן.
וּכְשֶׁהוּא בָא לַעֲנוֹת, מַכּוֹתָיו כָּל כָּךְ נֶאֱמָנוֹת כַּפְּסִיעוֹת שֶׁאַתָּה פוֹגֵעַ בַּקַּרְקַע.

------------------
רוֹצָה לְהַרְאוֹת לָהּ שֶׁאִישָׁהּ הַיָּקָר בַּבַּיִת.
אֶפֶס זוֹ לֹא הִרְגִּישָׁה, לֹא שָׁמְעָה גַּם לֹא רָאָתָה,
יַעַן הִסִּיחָה אֶת-דַּעְתָּהּ אַתֵּנָה; מִהַר אוֹדִיסֵס
וְתָפַס בְּיָדוֹ הַיְּמָנִית בִּגְרוֹנָהּ, וּבְיָדוֹ הַשְּׁנִיָּה 
מָשַׁךְ אוֹתָהּ אֵלָיו, וַיִּשָּׂא אֶת-קוֹלוֹ וַיֹּאמֶר:
"אִמָּא, הֲתֹאמְרִי לְאַבְּדֵנִי? וְאַתְּ הֲלֹא הֵינַקְתִּינִי
בְּשָׁדַיִךְ הַלָּלוּ. עַל-רַבּוֹת מַתְּלָאוֹת עָבַרְתִּי,
עַתָּה בַשָּׁנָה הָעֶשְׂרִים שַׁבְתִּי אֶל-אֶרֶץ אֲבוֹתָי.

------------------
וּלְעַמִּי קֹדֶש רְגָעַי, וְנִטְפֵי דָמִי –
לַחֵרוּת אוֹ לַמָּוֶת!
שִׁמְעוֹן! שִׁמְעוֹן!
שְׁמַע, שִׁמְעוֹן, אָתָּה! אַתָּה מַצְבִּיא לְכָל
צְבָא יִשְרָאֵל!
אָנִי?
בָּחֲרוּ בָךְ!
עֲמֹד, הַגֵּד…
אֵין פְּנָאי. וְהִנֵּה גַם
עֲקִיבָא וְכָל הָעֵדָה. וְאַל תֹּאמַר,
כִּי כְבָר יָדָעְתָּ!
אֲנִי הַמַּצְבִּיא…
שִׁמְעוֹן בְּנִי! עַל דַּעַת הַמָּקוֹם וְעַל דַּעַת
הַקָּהָל וְעַל דַּעַת כָּל רָאשֵׁי גְדוּדֵי יִשְרָאֵל
אָנוּ בוֹחֲרִים בְּךָ לְמַצְבִּיא חֵיל יִשְרָאֵל
בְּמִלְחֶמֶת חֵרוּת זֹה.

------------------
קַרְנֵי שֶׁמֶשׁ, קַרְנֵי חֹם.

------------------
בְּצַעֲדָם עַל-הַחֲלָלִים – וְהֵמָּה לֹא נִסּוּ בָאֵלֶּה.
אַךְ כְּשֶׁהִגִּיעַ בֶּן-טִידֵס עַד רֵסוֹס הַמֶּלֶךְ, בָּא לָקַח
חַיָּיו הַמְּתוּקִים – וְהוּא הַשְּׁלֹשָׁה-עָשָׂר – וְהָיָה 
נוֹשֵׁם בִּכְבֵדוּת, כִּי עָמַד בַּלַּיְלָה הַהוּא חֲלוֹם אָיֹם
לִמְרַאֲשׁוֹתָיו – נִין-אֵינֵס הַבָּא בַעֲצָתָהּ שֶׁל-פַּלַּס.
הוּא עוֹשֶׂה שָׁם, וְאוֹדִיסֵס הַיַּצִּיב פִּתַּח הַסּוּסִים
תְּמִימֵי-הַפַּרְסָה, וְזֶה אֶל-זֶה אֲסָרָם בִּרְצוּעוֹת,
גֵּרְשָׁם מִקֶּרֶב הַמַּחֲנֶה, הִכָּם בַּקֶּשֶׁת, כִּי שָׁכַח 

------------------
כְּסוּס אֲשֶׁר שָׁבַת בָּאֻרְוָה, וְכִרְסֵם הַשְּׂעוֹרִים בָּאֵבוּס,
וְקָרַע מוֹסְרוֹתָיו וְנִמְלַט בְּדַהֲרוֹת אַבִּירִים בַּמִּישׁוֹר,
טָס אֶל-הַנָּהָר הַשּׁוטֵף חֲמוּדוֹת, בּוֹ הִסְכִּין לִטַּבֵּל;
גֵּאֶה בְאוֹנוֹ, מֵרִים עָל רֹאשׁוֹ, וְסָבִיב לִכְתֵפוֹ
נַפְנֵף תְּנַפְנֵף רַעְמָתוֹ; בּוֹטֵחַ בְּעֻזּוֹ וּבְיָפְיוֹ, 
שׁוֹקָיו חִישׁ יִשָּׂאוּהוּ אֶל-כָּרוֹ וְהַדָּבְרוֹ זוּ יָדָע, -
כָּכָה אָז יָרַד גַּם-פָּרִיס בְּנוֹ שֶׁל-פְּרִיאַמּוֹס מִמְּצוּדַת

------------------
בְּקִיתוֹן הַמְּזִיגָה. וְרֹעֵה-הַחֲזִירִים הוּא חִלֵּק הַכּוֹסוֹת.
אוּלָם פִילֵיטְיוֹס הָרוֹדֶה-בַּגְּבָרִים הוּא חִלֵּק הַלֶּחֶם
בְּתוֹךְ סַלְסִלּוֹת תִּפְאֶרֶת, מֶלַּנְתְּיוֹס הוּא מָזַג הַיַּיִן, 
וְהֵמָּה נָשְׂאוּ יְדֵיהֶם לָאֹכֶל הֶעָרוּךְ לִפְנֵיהֶם.
אוּלָם בְּהַשְׂכֵּל וּבִינָה יְצַו טֵלֶמָּךְ לְאוֹדִיסֵס
וְיֵשֵׁב עַל-מִפְתַּן-הָאֶבֶן אֲשֶׁר לָאוּלָם הַנָּאֶה.
הִגִּישׁ לוֹ שְׁרַפְרַף מְכֹעָר וְשֻׁלְחָן קָטֹן לְפָנָיו,
נָתַן לוֹ אֶת-הָאֶשְׁפָּר מִן-הַמֵּעַיִם, וַיִּמְזֹג 

------------------
אַךְ אַנְטִילוֹכוֹס בֶּן-נֶסְטוֹר הַגִּבּוֹר הוּא גֵרַשׁ הַסּוּסִים 
מֵאֵת הַטְּרוֹיִים אֶל-צְבָא הָאֲכַיִּים עֲדוּיֵי-הַמְּצָחוֹת.
אָז דֵּאִיפוֹבּוֹס הִתְקָרֵב עַד אִידוֹמֶנֵּס, כִּי חָרָה
לוֹ עַל-דְּבַר אַסְיוֹס שֶׁהוּמַת, וַיָּטֶל חֲנִיתוֹ הַנּוֹצְצָה.
אַךְ אִידוֹמֶנֵּס הִתְבּוֹנֵן וְרָאָה אֶת-כִּידוֹן הַנְּחשֶׁת,
נָטָה הַצִּדָּה וַיִּתְכַּס בַּמָּגֵן הַמְּעֻגָּל עַל-סְבִיבוֹ, 
עָשׂוּי מֵעוֹרוֹת שֶׁל-שְׁוָרִים וְנֶחְפֶּה נְחשֶׁת מַבְרֶקֶת,
עֻטְּרָה לִשְׂפָתוֹ מִסָּבִיב, וּשְׁתַּיִם יָדוֹת לַמָּגֵן.

------------------
חוֹזְרוֹת וְאוֹגְרוֹת הַתֶּבֶן הָרָצוּץ,
דַּל מִזֵּרְעוֹנָיו וּמָעוּךְ וְקַלִּיל,
צוֹבְרוֹת הַתֶּבֶן לְגָדִישׁ מִכָּאן,
גָּדִישׁ מוּל גָּדִישׁ: זֶה הוֹלֵךְ וּפוֹחֵת
וְזֶה שֶׁכְּנֶגְדּוֹ הוֹלֵךְ וָרָם.
פָּתַח אֶת לוֹעוֹ הַמְּזָוֶה הַנִּשָּׂא,
נוֹשֵׁף וְנוֹשֵׁם חֹם מַחֲנִיק וָהֶבֶל,
נִצְּבָה עַל-יָדוֹ מְכוֹנַת-הָרַחַת,
פּוֹלְטָה וּבוֹלְעָה, מַרְקִידָה וְזוֹרָה
בְּשָׁאוֹן וָרַעַשׁ וּמַעֲלָה אָבָק,
יוֹרְקָה, מַדִּיפָה נִשֹּׁבֶת וָמֹץ.
גְּבָרִים עֲסוּקִים עַל-יַד אוֹתָהּ רַחַת,

------------------
יוּכַן לוֹ מַצָּע – טוּר רִאשׁוֹן וְחַלָּה שֶׁל שַׁבָּת – טוּר שֵׁנִי,
מְתֻבָּלָה בְּבִרְכַּת “הַמּוֹצִיא”, וְאָז יָבֹא תּוֹרוֹ לִכָּנֵס
בֵּין חַלַּת סֹלֶת נְקִיָּה וּמְרַק הָאִטְרִיּוֹת הַטְּרִיּוֹת,
נֵתַח טַעַם גַּן-עֵדֶן, בִּקְדֻשָּׁה וּבְטָהֳרָה לִמְקוֹמוֹ.
יִזְכֶּה לִשְׁמוֹעַ בְּסִלְסוּל זְמִירוֹת-חֲסִידִים עֲרֵבוֹת,
יִזְכֶּה וְיֵהָנֶה מִבִּרְכַּת הַ“מָּזוֹן”, אֲרֻכָּה בְּמִקְצָת,
וְיֵשׁ גַּם (אִם יִרְצֶה הַשֵּׁם) בִּ“מְזֻמָּן” שֶׁל שְׁלֹשָׁה יֵהָנֶה.

------------------
אַתְּ הִשְׁקַעַתְּ אוֹתוֹ בַּחֲלוֹמוֹת, עַד שֶׁיָּבֹא לִידֵי טֵרוּף הַדַּעַת לִכְשֶׁיִּתְנַעֵר מִדִּמְיוֹנוֹ.
אֲבָל הַגִּידוּ לִי בִרְצִינוּת: הֲבֶאֱמֶת פָּעַל עָלָיו הַדָּבָר?
כְּיַיִן חָרִיף עַל אִשָּׁה זְקֵנָה.
אִם רוֹצִים אַתֶּם לִרְאוֹת פְּרִי מִשְׂחָקֵנוּ, הִסְתַּכְּלוּ בוֹ כְּשֶׁיּוֹפִיעַ בַּפַּעַם הָרִאשׁוֹנָה בִּפְנֵי הַגְּבֶרֶת.
בְּפוּזְמְקָאוֹת צְהֻבִּים יָבֹא, וְהִיא תַכְלִית שִׂנְאָה שׂוֹנֵאת אוֹתָם, וּבְקִשּׁוּרִים מִצְטַלְּבִים יָבֹא, מַה שֶּׁהִיא מְתָעֶבֶת.

------------------
בְּהָרְגוֹ בָהֶם; אַךְ כְּשֶׁפָּגַע בַּגְּדוּדִים הַצְּפוּפִים שָׁם נֶעְצָר. 
עָמַד כִּי קָרַב מְאֹד, וּבְנֵי-הָאֲכַיִּים מִהֵרוּ,
שָׁלְפוּ לִקְרָאתוֹ חַרְבוֹתָם, כִּידוֹנֵי-פִיפִיּוֹת בִּידֵיהֶם,
גֵּרְשׁוּ אוֹתוֹ מִשָּׁם וְהוּא נָסוֹג אָחוֹר, הִתְנוֹדֵד;
נָשָׂא אָז קוֹלוֹ אֶל-טְרוֹיִים וַיַּרְעֵם בְּקוֹלוֹ וַיֹּאמֶר:
"טְרוֹיִים, לִיקִיִּים, דַּרְדַּנִּים, הַיּוֹרְדִים לִקְרָב גֶּבֶר בְּגָבֶר! 
חִזְקוּ וְעִמְדוּ, כִּי בְנֵי-הָאֲכַיִּים לֹא יַעַמְדוּ בְּפָנָי,

------------------
וְאִם-גַּם בֶּן-תְּמוּתָה הִנֵּהוּ, וְעֵצָה וּמְזִמָּה לוֹ זָרִים,
מַה גַּם אֲנִי הַמְּצֻיָּנָה בָאֵלוֹת, אֲשֶׁר כִּפְלַיִם
כְּבוֹדִי כִּכְבוֹדָם; בַּת-אֵלִים אָנֹכִי, וְלִי גַם יֵאָמֵר 
אֵשֶׁת חֵיקְךָ אָנֹכִי, וְאַתָּה הַמּוֹלֵךְ בָּאֵלִים.
אֵיכָה אִמָּנַע מִלַּעֲשׂוֹת הָרָעָה לַטְּרוֹיִים בְּאַפִּי?"
כָּכָה נִדְבְּרוּ הֵמָּה, מְסַפְּרִים אִישׁ עִם-רֵעֵהוּ.
וְתֶּטִּיס, לָהּ רַגְלֵי-הַכֶּסֶף, הִגִּיעָה לְהֵיכַל הֵפֵיסְטוֹס,
בִּנְיָן-עַד מַזְהִיר מִתְנוֹסֵס בֵּין כָּל-הֵיכְלֵי הָאֵלִים 

------------------
וְיֶתֶר עֲמִיתַי הַטּוֹבִים, שֶׁאָרְחוּ עִמִּי, אָבָדוּ.
יָדִי אוֹחֶזֶת בְּקַרְקַע הַסְּפִינָה כְּפוּפַת-הַקְּצָווֹת, –
כֹּה תִשְׁעָה יָמִים נִשֵּׂאתִי, בֶּעָשׂוֹר בְּלֵיל-הַחֲשֵׁכָה
טִלְטְלוּ אוֹתִי הָאֵלִים לְאוֹגִיגְיָה הָאִי, מְעוֹן קָלִיפְּסוֹ
יְפַת-הַמַּחְלָפוֹת, וְהִיא הָאֲיֻמָּה-בָּאֵלוֹת קִבְּלַתְנִי 
בְּסֵבֶר פָּנִים וּנְעִימוֹת, גַּם דָּאֲגָה לִי, הִבְטִיחַתְנִי
לָתֵת-לִי הָאַלְמָוֶת וְלֹא אֶזְקַן לָעַד כָּל-הַיָּמִים.
אֶפֶס לֹא יָכְלָה לְפַתּוֹת אֶת-לִבִּי בְּחֻבִּי וְאֶפָּת.

------------------
אוּלָם מַחֲצִיתָם הִפְלִיגָה בַיָּם. וְהַסְּפִינוֹת מִהֵרוּ,
טָשׂוּ, וְהָאֵלִים מְיַשְּׁרִים לִפְנֵיהֶן הַיָּם רַב-הַתְּהֹמוֹת.
אֶפֶס כְּשֶׁבָּאנוּ לְטֶנֶּדּוֹס, הִקְרַבְנוּ קָרְבָּנוֹת לָאֵלִים
וְיִרְצוּ שׁוּבֵנוּ הַבַּיְתָה. אַךְ זֵאוּס לֹא נֶעְתַּר לָנוּ, 
יַעַן הִתְאַכְזֵר וְחִרְחֵר שֵׁנִית רִיב אַחִים בֵּינֵינוּ:
אֵלֶּה שָׁבוּ הִפְלִיגוּ בִסְפִינוֹת כְּפוּפוֹת-הַקְּצָווֹת, 
אִתָּם אוֹדִיסֵס הַשַּׁלִּיט, הָאִישׁ רַב-הַמְּזִמּוֹת הַנָּבוֹן,
אֶל-אֲגַמֶּמְנוֹן-בֶּן-אַטְרֵס, לַעֲשׂוֹת רְצוֹנוֹ אָמָרוּ.

------------------
יָשָׁב עַל-יַרְכְּתֶיהָ, וַיְצַו לְתֶּאוֹקְלִימֶנּוֹס 
וְיֵשֵׁב לְצִדּוֹ. וְאֵלֶּה הִתִּירוּ עֲבוֹת הָאֳנִיָּה.
אַךְ טֵלֶמָּכוֹס עוֹדֵד אֶת-רֵעָיו וַיִּפְקֹד עֲלֵיהֶם
לַעֲרֹךְ אֶת-כְּלֵי הָאֳנִיָּה, וְהֵם נֶחְפְּזוּ עָשׂוּ כִדְבָרָיו:
נָטְלוּ הֵרִימוֹ הַתֹּרֶן הֶעָשׂוּי עֵץ-אֹרֶן, קְבָעוּהוּ
בְּכַנּוֹ שֶׁלּוֹ, בַּתִּיכוֹן, וַיִּקְשְׁרוּהוּ בַחֲבָלָיו; 
הִדְּקוּ מִפְרָשָׂיו הַלְּבָנִים בִּרְצוּעוֹת שֶׁל-עוֹרוֹת חֲזָקוֹת.
פַּלַּס כְּחֻלַּת-הָעַיִן הִיא לָהֶם שָׁלְחָה רוּחַ

------------------
חוֹמַת בְּנֵי הַדַּנָּאִים וּלְפַנּוֹת הַדֶּרֶךְ עַד צִיָּם,
וְתוֹפְשֵׂי-הַחֲנִית הַדַּנָּאִים גַּם-הֵם יָדָם קָצְרָה מִגָּרֵשׁ
צִבְאוֹת הַלִּיקִים, כִּי בָאוּ אַף קָרְבוּ עַד-אֵצֶל הַחוֹמָה. 
אוּלָם כִּשְׁנַיִם מֵעוֹבְדֵי אֲדָמָה הָרָבִים עַל-גְּבוּלִים,
אוֹחֲזִים שְׁנֵיהֶם קְנֵי-מִדָּה וְעַל-חֶלְקָה סְמוּכָה יִדּוֹנוּ
עַל-פְּנֵי תְחוּם מְאֹד קָטָן, לְקַבֵּל חֵלֶק כְּחֵלֶק, –
כָּכָה הִפְרִידוּ בֵינֵיהֶם אַךְ-אוֹתָם הַמַּעֲקִים; וְהֵמָּה
נִלְחֲמוּ עַל-רָמוֹתֵיהֶם, מְנַפְּצִים אִישׁ עַל-לֵב רֵעוֹ 

------------------
אֶל עֵבֶר הַדּוֹן נַפְשׁוֹ מִלֵּט סִרְטְשַׁאן,
בְּעַרְבוֹת פּוֹלוֹבְצִים תַּאֲנִיָּה.
סִירְטְשַׁן שָׁב וַיָּנַח, וַיֶּחִי – כְּדָג;
בַּבֹּקֶר סוּס פֶּרֶא הוּא בוֹלֵם,
בַּיּוֹם יִמְרֹק חֶרֶב וְיַשְׁחִיז חֲנִית,
בָּעֶרֶב יְשַׁלַּח אֶת חִצָּיו בַּסִּיס,
בַּלַּיְלָה נְקָמוֹת הוּא חוֹלֵם.
עַל אֶרֶץ אַבְּחַזִּים אָז מָלַךְ אוֹטְרוֹק
וְעָשָׂה אֶת יָמָיו בְּגִילָה,
וַיֶּאֱהַב יֵינָהּ וְצֵידָהּ בָּהָר,
אָז הִרְבָּה לוֹ נָשִׁים וְשִׁדָּה וְשָׁר,
וַיְהִי שָׁם לְשֵׁם וְלִתְהִלָּה.

------------------
אִישׁ לֹא יָדַעְתִּי / בִּמְלֹא כָּל-הָאָרֶץ,
הַמֵּיטִיב לִרְאוֹת / מִגְּרִיפִּיר עֲתִידוֹת;
אַל תַּעְלִים דָּבָר / מִמֶּנִּי, וְאִם רָעוֹת;
וְאִם גַּם אֶאְשַׁם / בַּעֲלִילוֹת רָעוֹת.
גְּרִיפִּיר
לֹא נִכְתְּמוּ / חַיֶּיךָ בַּעֲווֹנוֹת,
הַאֲמֵן תַּאֲמִינָה / בָּזֹאת, סִיגוּרְד;
תְּהִלָּתְךָ עוֹמֶדֶת / עַד בְּלִי-יָרֵחַ,
וּלְעוֹלָם לֹא יָסוּף / שְׁמֶךָ, הַגִּבּוֹר.
סִיגוּרְד
לֹא יָשְׁרָה זֹאת בְּעֵינָי; / אֲבָל עַל סִיגוּרְד
לִפָּרֵד מִן הַמֶּלֶךְ, / כִּי כֵן נִגְזָרָה.

------------------
אֶל מַסֵּכָה שֶׁל תַּיִל. תֵּיבוֹת לַסִּיעַ מִסְגָּרוֹת.
שְׁתַּיִם, שְׁתַּיִם מַלְעָטוֹת: אַחַת גְּדוֹלָה וְאַחַת
קְטַנָּה, עֲשׂוּיָה מַתֶּכֶת, לְשִׁיטַת דָּדַן וְזִיבֶּנְטַל,
אוֹ מַלְעֶטֶת-מִסְגֶּרֶת דּוּלִיטְל נִסְפַּחַת לַצְּדָדִין,
אוֹ עֲשׂוּיוֹת בָּעֵץ, לְפִי יַרְצֶף אוֹ מִילֶר וְכַדּוֹמֶה.
אֵלֶּה הַכֵּלִים בָּהֶם תָּשִׂים צֵידָה לַדְּבוֹרָה לְעִתּוֹת
סְתָו וּלְיָמִים, שֶּׁאֵין לָהּ דָּבָר בַּחוּץ אֲשֶׁר תֶּאֱגֹר.
מַרְוֶה אֶחָד, בּוֹ תִּשְׁבֹּר צְמָאָהּ הַדְּבוֹרָה הַצְּמֵאָה

------------------
וְאִם אֵינְךָ עוֹשֶׂה אֲשֶׁר אָמַרְתִּי,
בֹּא אֶל שְׂדֵה-קוֹסוֹבוֹ עִם חֵילֶךּ,
נַחֲלוֹק שָׁם הַמְּדִינָה בַּסַּיִף."
וּמִכְתַּב מוּרַט קוֹרֵא הַמֶּלֶךְ,
הוּא קוֹרֵא, עֵינוֹ מָרָה דּוֹמָעַת.
שִׁמְעוּ זֹאת גָּדוֹל וְצָעִיר גַּם יַחַד,
אֵיךְ הִשְׁבִּיעַ אֶת עַמּוֹ אָז לָזַר:
"מִי שֶׁלֹא יֵצֵא לִקְרַב קוֹסוֹבוֹ,
לֹא יֵדַע עוֹד פְּרִי כַּפַּיִם נֶצַח,
לֹא חִטָּה מַלְבֶּנֶת בִּשְׂדֵה-זֶרַע,
גַּם פְּרִי גֶּפֶן מוֹרִיקָה בַּכָּרֶם!".
שִׁירִים עַל מַרקוֹ בֶּן-הַמֶּלֶךְ
אוּרוֹשׁ וְהַמִּירְלְיַבְטְשֶׁבִיטְשִׁים

------------------
סָבָא-מַחֲרַשְׁתָא אַךְ הוּא הֱבִיאַנִי לְגִדּוּל שֶׁל דְּבוֹרִים,
לִהְיוֹת מְחַבֵּב כַּוֶּרֶת. כַּעֲסָן הָיָה בִּשְׁעָתוֹ,
זוֹרֵק מָרָה בַּטָּף. וּלְאַחַר שֶׁטָּרֹד טְרָדַנִי
מִן הַבַּיִת שֶׁלִּי, לֹא הָיְתָה לִי בְּרֵרָה אַחֶרֶת
אֶלָּא לְהִמָּלֵט עַל נַפְשִׁי – אֶל אַבָּא אַנְטוֹנִי הַיָּשִׁישׁ,
לְטַפֵּס בְּקוֹצֵי הַמְּשֻׂכָּה שֶׁבֵּין תַּרְבִּיץ סָבָא וְגִנַּת
אַבָּא אַנְטוֹנִי הַטּוֹב, שֶׁיָּצָא בְּדִימוֹס לְאַחַר
שְׁנוֹת עֲבוֹדָתוֹ הָרַבּוֹת כְּכֹמֶר-שַׁמַּשׁ כְּנֵסִיָּה

------------------
עַל הַמָּיִם
I
הָלְאָה מְשׁוֹטָי! בָּא וּמְרַפְרֵף
צִלְצוּל נָעִים: עֵדֶר רוֹעֶה…
סְעִיפֵי-סְלָעִים, סְעִיפֵי-תְּכֵלֶת,
אֲנִי רֹאֶה וְאֵינִי רֹאֶה.
וּמִנֶּגְדִּי בִּירַת קוֹסֵם,
דְּבִיר פִּלַּגְשָׁיו אֲשֶׁר אָהָב:
זָהָב נִמְתָּח עַל פְּנֵי רֹאשִׁי,
וּמִתַּחְתַּי יֻצַּע זָהָב.
זָהָב נוֹטֵף, שׁוֹתֵת, נִגָּר,
פּוֹרֵץ, עוֹלֶה וּבוֹלֵעַ
הַשָּׁמַיִם וְהָאָרֶץ…
זָהָב בְּזָהָב טוֹב נוֹגֵעַ!
קוֹרֵץ מִכָּל רֻכְסֵי הָרִים,
סָגַר עַל כָּל גּוּשׁ וּבְלִיטָה,
נֶאֱחָז בְּצַמֶּרֶת בָּצִיר,

------------------
וְאֵלֶּה אַחַר שֶׁשָּׁבְתוּ מִמְּלַאכְתָם הִתְקִינוּ הַסְּעֻדָּה,
יָשְׁבוּ כֻּלָּם בְּשׁוּרָה עַל-גַּבֵּי כֻרְסָאוֹת וְכִסְאוֹת, 
נָשְׂאוּ יְדֵיהֶם לַסְּעֻדָּה; וְהִנֵּה קָרַב אֲלֵיהֶם
דּוֹלְיוֹס הַיָּשִׁישׁ וְכָל-בְּנֵי הַיָּשִׁישׁ הַנִּכְבָּד, וְהֵמָּה
מִן-הַשָּׂדֶה עֲיֵפִים, כִּי אִמָּם יָצְאָה וְקָרְאָה
לָמוֹ, הִיא הַסִּיקֶלִּית הַזְּקֵנָה, הִיא אֲשֶׁר גִּדְּלָתַם
וְהִיא גַּם לַזָּקֵן דָּאָגָה, כִּי כָבְדָה עָלָיו הַזִּקְנָה. 
הֵם אֶת-אוֹדִיסֵס כִּי רָאוּ, וְנַפְשָׁם אוֹתוֹ הִכִּירָה,

------------------
"אַךְ בְּקוֹלִי אִם לֹא תִּשְׁמַע,
אָבֹר דֶּרֶךְ לִי אַחֶרֶת,
כִּי אֲנִי יָדַעְתִּי חֶפְצִי:
חִיסִי נָתַן לִי קַלַּחַת,
בָּה אֲבַשֵּׁל אֶת הַדָּמִים,
אֶשְׁלֹק אוֹתָם, אֶקְלֶה אוֹתָם,
טִפָּה אַחַת לֹא נֶעְדָּרָה;
לֹא יִזַּל הַמִּיץ הָאָדֹם,
וְלֹא תִּפֹּל טִפָּה אַרְצָה,
לֹא יְזַנֵּק מִן הַפֶּצַע.
"אוּקוֹ, בּוֹרֵא-עוֹלָם עֶלְיוֹן
וְאָבִינוּ בַּשָּׁמַיִם,
רֵד, כִּי טָעוּן אֲנִי רַחֲמִים,
רֵד, אֵלֶיךָ אֲשַׁוֵּעַ,
שִׂים אֶת יָדְךָ הַחֲזָקָה,
בֹּהֶן יָדְךָ עַל הַפֶּצַע,
עָלָיו תִּלְחַץ בְּאוֹן וְכֹחַ

------------------
הִתַּמֵּר הֶעָשָׁן עַל מַחְתַּת הַנְּחֹשֶׁת,
הֵרִיעַ הַנָּבִיא: "מַה תַּקְטִיר לַבֹּשֶׁת!
הַאֵין אֱלֹהִים בְּיִשְׂרָאֵל? פַּס אֵל?
וַהֲפַכְתִּיךְ לִשְׁמָמָה, לְלֹא שֵׁם וּלְלֹא תֵל –
אֲנִי, מוֹצִיאֲךָ מֵאֶרֶץ מִצְרָיִם,
אֲנִי, הַמַּצִּילְךָ מֵרַבִּים וְרָעִים!"…
וְעָמְדוּ מֵרְקוֹד הַעֲלָמוֹת בֵּין-תְּאֵנִים,
עָמְדוּ מִשְׁתָּאִים מַחֲרִשִׁים הַזְּקֵנִים.
מִסָּבִיב – סוֹף-אָבִיב, בִּכּוּרֵי הַיְּבוּל,
עֲרֵמוֹת כֻּסֶּמֶת וּקְטֹרֶת-בְּתוּל,
וְעָמַד מְלֹא-עוֹלָם, הָעִיר וְהַחַוָּה,

------------------
כְּדֵי שֶׁתְּחַבְּבֵךְ גִּיסָתֵךְ,
אַךְ הִשְׁתַּחֲוִי הַשְׁפִּילִי,
אַךְ הַמְּתִּיקִי אֶת דְּבָרַיִךְ.
כָּל יְמֵי חַיַּיִךְ פַּחֲדִי,
כָּל עוֹד אוֹר יָרֵחַ יָהֵל,
אֶת הַפְּרִיצוּת אַתְּ תִּירָאִי,
תִּדְבְּקִי בְמִדָּה טוֹבָה,
כִּי בַבַּיִת רוֹצִים כְּשֵׁרָה,
בַּיִת טוֹב בִּצְנוּעָה יֶחְפָּץ,
וְהַבַּעַל דּוֹרֵשׁ חִבָּה,
גַּם הַטּוֹב בַּבְּעָלִים דּוֹרֵשׁ;
לְחָכְמָתֵךְ אָז יִשְׁאָלוּ,
בְּאֵין כָּל סֵדֶר טוֹב בַּבַּיִת;
וּשְׁקִידָתֵךְ אָז נְחוּצָה,
כְּשֶׁהַבַּעַל אִישׁ לֹא-יִצְלָח.

------------------
וְסִדּוּר מַלְבּוּשָׁיו לֹא יֵדָע…". "מַה שַׁיָּךְ, – הִתְעַקֵּשׁ הַשֵּׁנִי, –
פֵּאוֹת וְזָקָן וְסִדּוּר… הֵם אֵינָם, וְאָנָה זֶה בָאוּ?"
אוּלָם חֲבֵרוֹ לֹא פָסַק וַיַּטֵּף אֲמָרָיו וַיֹּאמַר:
"אָדָם טָעוּן שֶׁיִּהְיוּ מַגָּפָיו סְמוּכִים לְמִטָּתוֹ;
אָדָם כֵּוָן שֶׁבָּגַר לֹא צָרִיךְ שֶׁיִּהְיֶה מְחַפֵּשׂ,
הוֹלֵךְ וְסוֹבֵב בַּחֶדֶר מֵאָז הַבֹּקֶר וְעַד-הֵנָּה,
פּוֹנֶה לְיָמִין וּשְׂמֹאל, מִתְלַבֵּט בֵּין שֻׁלְחַן וְכִסֵּא
נוֹעֵץ אֶת רֹאשׁוֹ בְּפִנּוֹת, מְחַטֵּט תַּחַת דַּרְגָּשִׁים.

------------------
יוֹתֵר מִכָּל-שְׁאָר רֵעַי, שֶׁיָּרְדוּ עִמִּי לְפִּילוֹס,
אָנָּא הוֹלִיכָה כָּעֵת אֶת-הַנָּכְרִי הַלָּה אֶל-מִשְׁכָּנְךָ,
כַּבְּדוֹ, שַׁמְּשׁוֹ בְּשׂוּם-לֵב עַד שֶׁאָשׁוּבָה אָנֹכִי".
הֵשִׁיב אֲמָרָיו פֵּירֵיאוֹס הַמְּצֻיָּן-בְּרֹמַח וַיֹּאמֶר:
"טֵלֶמָּכוֹס, וְאִם-גַּם זְמַן אָרֹךְ תַּעַשׂ, אָנֹכִי 
פֹּה אֲכַבְּדֶנּוּ, וְלֹא יֶחְסַר אֶת-אֶשְׁכַּר-הָאַכְסְנָאִים".
כָּכָה אָמַר, וַיַּעַל בַּסְּפִינָה, וַיְצַו עַל-עֲמִיתָיו
אֲשֶׁר יַעַלוּ גַם הֵם וּלְהַתִּיר עֲבוֹת הָאֳנִיָּה.

------------------
כֵּיצַד הָיוּ הַדְּבָרִים, אֲסַפֵּרָה בְאָזְנֵיכֶם, חֲבִיבָי.
אָסְרוּ קוּרֵטִים הַקְּרָב עִם-אֵיטוֹלִים אַמִּיצֵי הַלֵּבָב
אֵצֶל הַקִּרְיָה קַלִּידוֹן, וְהָיוּ הוֹרְגִים אִישׁ אָחִיו; 
חֵיל הָאֵיטוֹלִים נִלְחֲמוּ עַל-עִירָם קַלִּידוֹן הַיָּפָה,
שָׁאֲפוּ צְבָא הַקּוּרֵטִים לְמַגְּרָהּ בְּרַעַם מִלְחָמָה.
שׁוֹאָה הֵמִיטָה עֲלֵיהֶם אַרְטֶמִּיס הַיּוֹשְׁבָה עַל-כֵּס-פָּז,
אַפָּהּ כִּי חָרָה בְאֵינֵס, לֹא הֵבִיא לָהּ רֵאשִׁית בִּכּוּרָיו,
פְּרִי כָל-שְׂדוֹת-תְּנוּבָה; כָּל-יֶתֶר הָאֵלִים הִשְׂבִּיעַ מִזֶּבַח 

------------------
יוֹם תִּתְקַע פְּגוּמַת מַאֲכָלְתְּךָ בִּגְרוֹן
אָחִיךָ בֶּן-אִמְּךָ וְתִשְׁחָטֶנּוּ,
כִּשְׁחָטְךָ בַּחֲצֵרְךָ וּבְמִגְרַשׁ הַכְּפָר
אֶת-בְּחִיר-חֲזִירֶיךָ בְּעַרְבֵי-פְסָחֶיךָ,
וְאָזְנְךָ קוֹלְטָה בְנַחֲרַת גְּסִיסָתוֹ
מִתַּעֲנוּג שֶׁל חַג וּנְגִינָתוֹ.
יוֹם נָקָם!
יוֹם בִּנְךָ יְמָרֵט זְקָנְךָ הָפַךְ שֵׂיבָה,
עָלֶיךָ יָנִיף אֶגְרוֹפוֹ הַקָּשֶׁה,
וּמְלֹא לוֹעוֹ, לוֹעַ בֶּהֱמַת-אָדָם,
יִקְרָא לְךָ: נָבָל!
קֳבָל-עָם וָקֳבָל-עֵדָה יִקְרָאֶךָ.
יוֹם נָקָם וְשִׁלֵּם!

------------------
מָלֵא הַמַּיִם לְרָחְצָה וַתִּצְקֵם בְּנַטְלַת הַכָּסֶף.
נָטַל אֶת-יָדָיו, וְשֻׁלְחָן מְצֻחְצָח לְמִשְׁעִי הִקְרִיבָה,
נָשְׂאָה סוֹכֶנֶת הַבַּיִת הַכְּבוּדָּה הֵבִיאָה הַלֶּחֶם 
וְרַבִּים תַּבְשִׁילִים הִגִּישָׁה בְּחֵפֶץ-לֵב מִן-הַמּוּכָן.
אָכַל וְשָׁתָה אוֹדִיסֵס הָאִישׁ רַב-הַתְּלָאוֹת הַנָּדִיב.
פָּתַח אוֹן אַלְקִינוֹאוֹס וַיֹּאמֶר לַכָּרוֹז וַיַּעַן:
"אָנָא מְסוֹךְ, פּוֹנְטוֹנוֹאוֹס, הַיַּיִן בַּמַּיִם בַּקִּיתוֹן,
תְּנֵהוּ לַיּוֹשְׁבִים בַּהֵיכָל לְכֻלָּם וְנִסֹּךְ הַנֶּסֶךְ 

------------------
וַתּוֹשִׁיבֶנּוּ בְאַתּוּנָה בְהֵיכָלָהּ שֶׁלָּהּ הֵיכַל חֶמֶד,
אֲשֶׁר-שָׁם לוֹ יַקְרִיבוּ כָל-זַאֲטוּטֵי אַתּוּנָה 
פָּרִים בְּנֵי בָקָר וְעִזִּים לִתְקוּפַת כָּל-שָׁנָה וְשָׁנָה;
נָשִׂיא לָהֶם מֶנֶּסְתֵּס בְּנוֹ שֶׁל-פֶּטֶאוֹס הַגִּבּוֹר.
אָדָם לֹא הָיָה בָאָרֶץ, אִישׁ אֲשֶׁר-יִדְמֶה-לוֹ וְיִשְׁוֶה
לַעֲרֹךְ סוּסִים לַקְּרָב וּגְבָרִים תּוֹפְשֵׂי-מָגִנִּים,
בִּלְתִּי אִם-נֶסְטוֹר הָאֶחָד, כִּי הוּא עוֹלֶה עָלָיו בְּשָנִים. 
אַחֲרָיו בָּאוּ לַקְּרָב חֲמִשִּׁים אֳנִיּוֹת מַשְׁחִירוֹת.

------------------
עַתָּה פָּרַץ קְרָב אָיֹם אַךְ בֵּין אֲכַיִּים וּטְרוֹיִים;
הָיְתָה מִלְחָמָה וַתִּטֹּשׁ בַּמִּישׁוֹר, יֵשׁ הֵנָּה וְיֵשׁ הֵנָּה,
צָבָא עַל-צָבָא הִשְׂתָּעֵר בִּרְמָחִים מְצֻפִּים נְחֹשֶׁת,
מְלֹא רֹחַב כִּבְרַת הָאָרֶץ שֶׁבֵּין הַסִּימוֹאֵיס וְהַכְּסַנְתּוֹס.
וְאָיַס בְּנוֹ שֶׁל-טֶלַּמּוֹן, מָעֻזָּם שֶׁל-הָאֲכַיִּים, 
פָּרַץ הָרִאשׁוֹן בְּשׁוּרַת הַטְּרוֹיִים, וַיְהִי אוֹר לַעֲמִיתָיו,
יַעַן כִּי מִגֵּר בַּקְּרָב אֶת-הַגִּבּוֹר בְּצִבְאוֹת הַתְּרֵקִים,

------------------
"אָחִי, הָבָה נַכְנִיעַ שְׁנֵינוּ אֶת-אוֹן זֶה הַגֶּבֶר
לְמַעַן לֹא יָחִישׁ יַבְקִיעַ הַבִּירָה הַגְּדוֹלָה, בָּהּ יִמְשֹׁל
מַלְכָּהּ פְּרִיאַמּוֹס, וּטְרוֹיִים אֵין כֹּחָם לַעֲמֹד בְּפָנָיו! 
חוּשָׁה לְעֶזְרָה וּמַלֵּא מַיִם אֶת-כָּל-אֲפִיקֶיךָ,
מֵי-מַעְיָנוֹת וּפְלָגִים, וְעוּרָה אֶת כָּל-הַמַּבּוּעִים,
הָקֵם הַמִּשְׁבָּר הַגָּדוֹל וְהָרֵם קוֹל שָׁאוֹן וּמְהוּמָה
בְּרִגְבֵי אֶבֶן וּגְזָעִים, וְנַעֲצֹר בַּגֶּבֶר הָאַכְזָר,
זֶה הַמִּתְהַלֵּל בְּאוֹנוֹ וְאוֹמֵר לְהִדַּמּוֹת לָאֵלִים! 

------------------
לִסְעֹר בְּסַעַר הַתַּאֲוָה בְּעֹז
כִּסְעֹר לִבִּי.
לֵב הָאִשָּׁה קָטָן
וְלֹא יָכִיל כָּל כָּךְ הַרְבֵּה.
אֵינוֹ שׁוֹמֵר.
אַהֲבָתָהּ אֵינָהּ אֶלָּא תְּשׁוּקָה –
לֹא בְלִבָּהּ כִּי בְחִכָּהּ קִנְּנָה –
תִּשְׂבַּע, תּוֹסִיף עַד בְּחִילָה, תָּקִיא.
אַהֲבָתִי הִיא רְעֵבָה כַּיָּם,
תּוּכַל כָּמוֹהוּ לְעַכֵּל.
אַל תַּמְשִׁיל
אֶת עֹז אַהֲבָתִי לְאוֹלִיבְיָה
לְאַהֲבָה אֲשֶׁר תּוּכַל אֱהֹב
אוֹתִי אִשָּׁה.
    אֲבָל אֲנִי יוֹדֵעַ…
וּמָה אַתָּה יוֹדֵעַ?
     יָפֶה אֵדַע
מַה הוּא יָכוֹל בְּאָהֳבוֹ הַגֶּבֶר.

------------------
פִּתְחוּ הַהוֹרוֹת הַסּוּסִים הֲדוּרֵי-הָרַעְמָה מֵרִכְבָּהּ,
אֶל-אֲבוּסֵיהֶם הַמְּלֵאִים אַמְבְּרוֹסְיָה עַל-שְׂפוֹתָם אֲסָרוּם,
וְאֶת הַמֶּרְכָּבָה הִסִּיעוּ עַד כָּתְלֵי הָאוּלָם הַמַּבְרִיק; 
וְיָשְׁבוּ שְׁתֵּי בְנוֹת-הָאֵלִים כָּל-אַחַת עַל-כִּסֵּא זְהָבָהּ
בְּסוֹד הָאֵלִים בִּקְהָלָם, וַתֶּאֱבַל נַפְשָׁן עֲלֵיהֶן.
וְזֵאוּס אָז יַהֲפֹךְ סוּסָיו וְרִכְבּוֹ יְפֵה-הַגַּלְגַּלִּים,
נָהַג מֵאִידָה אֶל-הָאוֹלִימְפּוֹס לְמוֹשַׁב הָאֵלִים.
נֶחְפַּז מַרְגִּיז-הָאָרֶץ הַמְּהֻלָּל וַיְפַתַּח אֶת-סוּסָיו, 

------------------
לֹא עָנָה הָאָח דָּבָר, כִּי שָׁתָק,
אֶת כַּפּוֹ הִכְנִיס בְּכִיס הַמֶּשִׁי
וְמִכְתַּב פְּרִידָה תָּקַע בְּיָדֶיהָ:
כִּי תִּקַּח לָהּ אֶת כָּל שִׁלּוּחֶיהָ
וְתָשׁוּב אֶל בֵּית אִמָּהּ הַבָּיְתָה.
אַךְ גָּמְרָה לִקְרֹא אֶת הָאִגֶּרֶת,
וַתְּשַּׁק בֵּין-עֵינֵיהֶם בָּנֶיהָ,
שְׁתֵּי בְּנוֹתֶיהָ עַל לְחִי-הַוֶּרֶד;
אַךְ מִן הַתִּינוֹק אֲשֶׁר בָּעֶרֶשׂ
לֹא יָכְלָה לְהִפָּרֵד מִמֶּנּוּ.
בְּכַפָּהּ תְּפָסָהּ אָז בַּמַּלְבֶּנֶת,
מִיַּלְדָּהּ הִפְרִיד אוֹתָהּ בְּכֹחַ,
עַל סוּסוֹ יָשַׁב אִתָּהּ בְּיַחַד,

------------------
אוּלָם לִיקָאוֹן הַגִּבּוֹר הַיָּשִׁישׁ בְּהֵיכָלוֹ הַנֶּהְדָּר
דַּעַת לִמְּדַנִי, וְאָנֹכִי מִתְכּוֹנֵן לָלֶכֶת בַּדָּרֶךְ;
וְהוּא יְעָצַנִי לָקַחַת גַּם סוּסִים גַּם לַעֲלוֹת בָּרֶכֶב,
לִהְיוֹת הַמְּפַקֵּד לַטְּרוֹיִים בְּמִלְחֶמֶת הַזְּוָעָה הַקָּשָׁה; 
אַךְ לֹא שָׁמַעְתִּי בְקוֹלוֹ – אִלּוּ שָׁמַעְתִּי, מַה-טּוֹב לִי, -
יַעַן דָּאַגְתִּי לַסּוּסִים, וְלֹא יֶחְסְרוּ הֵמָּה מְזוֹנָם
בְּתוֹךְ הֶהָמוֹן בְּרָב-עָם, כִּי לֶאֱכֹל דַּיָּם הִסְכִּינוּ.

------------------
בִּתּוֹ הַחֲסֻנָּה שֶׁל-אַנְטִיפַטֵּס הַלֵּיסְטְרִיגוֹנִי,
אֲשֶׁר יָרְדָה הָעַיְנָה מֵימֶיהָ נוֹבְעִים בִּנְעִימוּת,
עֵין-אַרְטַקְיָה, כִּי שָׁמָּה יִשְׁאֲבוּ כֻּלָּם הַמָּיִם.
נִגְּשׁוּ אֵלֶיהָ הָאִישִׁים, וַיִּשְׂאוּ אִמְרָתָם שָׁאָלוּ:
‘מִי הוּא הַמּוֹלֵךְ בָּעִיר? וּמִי הָאֲנָשִׁים בָּם יִמְשֹׁל?’ 
מִהֲרָה הַנַּעֲרָה לְהַרְאוֹת אֶת-הֵיכַל-אָבִיהָ הַנִּשָּׂא.
וּכְשֶׁנִּכְנְסוּ אֵלֶּה לַהֵיכָל הַמְּצֻיָּן, וְרָאוּ
אִשְׁתּוֹ, וְהִנֵּה מַרְאֶהָ כְּרָאשֵׁי הֶהָרִים – נִבְעָתוּ.

------------------
בְּנֵי הִפַּרֵסְיָה וּבְנֵי גוֹנוֹאֶסָּה הַבְּנוּיָה בָרָמָה,
שׁוֹכְנֵי פֶּלֵּנָה וְאֵלֶּה הַיּוֹשְׁבִים מִסָּבִיב לְאֵיגְיוֹן,
דָּרֵי כָל-אֵיגִיאַלּוֹס וְהֶלִּיקָה רַחֲבַת הַיָּדָיִם, 
וַאֲגַמֶּמְנוֹן הַמּוֹשֵׁל נָשִׂיא לִמְאַת סְפִינוֹתֵיהֶם.
עָצוּם הָעָם אֲשֶׁר-אִתּוֹ, וְהֵמָּה הָרַבִּים וְהַטּוֹבִים;
הָיָה מִתְנוֹסֵס בְּתוֹכָם בְּנֶשֶׁק-הַנְּחֹשֶׁת הַנּוֹצֵץ,
עוֹטֶה גָאוֹן וָגֵא וְעוֹלֶה עַל-כָּל-הַגִּבּוֹרִים,
יַעַן כִּי-גָבַר עֲלֵיהֶם, וְהָעָם אֲשֶׁר-אִתּוֹ – הָרַבִּים. 

------------------
סִפֶּר לָנוּ דוֹלוֹן, הָאִישׁ הֲרַגְנוּהוּ זֶה-עָתָּה.
הַרְאֵה כַיּוֹם אֶת-גְּבוּרָתְךָ וְאֶת –אֹמֶץ לִבֶּךָ; לֹא יָאֶה
לַעֲמֹד פֹּה בָטֵל וְנִשְׁקְךָ בְיָדֶךָ; פַּתְּחָה הַסּוּסִים, 
אוֹ אַתָּה תַכֶּה בַגְּבָרִים, וְאָנֹכִי לַסּוּסִים אֶדְאָגָה".
כָּכָה הִבִּיעַ; וְאַתֵּנָה נָטְעָה בְלֵב דִּיאוֹמֵדֵס
גְּבוּרָה, וַיַּךְ עַל-סְבִיבוֹתָיו; וַיַּעַל קוֹל נַאֲקַת חֲלָלִים
אָיֹם, קוֹל מְטֹעֲנֵי חָרֶב, וַתֶּאְדַּם הָאָרֶץ מִדָּמִים.
כְּמַרְאֵה הָאַרְיֵה הַנּוֹפֵל בְּעֶדְרֵי רְחֵלִים אוֹ עִזִּים, 

------------------
"יַקִּירִי, אִישִׁי, לִבִּי, נָא סְלָחָה!
לוּ יָכוֹלְתִּי וְאִפָּנֶה אֵלֶיךָ,
אֶל הַקֶּבֶר, אֶל צִיּוּן הָאָבֶן,
כִּי אָז רַצְתִּי בַּמַּחְשָׁךְ, בְּאֵין-דָּרֶךְ,
בְּמִשְׁעוֹל הַצַּבָּרִים בְּכָל כֹּחַ,
וְאִם יִפְגַּע גַּם בִּי כַּדּוּר רוֹצֵחַ;
אֶפֶס לֹא אוּכַל מִפֹּה לָלֶכֶת,
לֹא אוּכַל מִכָּאן, אֲנִי – אָסוּר לִי:
יְתוֹמֶיךָ פֹּה אִתִּי, הַשּׁנָיִם –
הַיַּלְדָּה וּבֵן – תִּינוֹק אֶפְרֹחַ.
יַקִּירִי, אִישִׁי, הֲלֹא תִּסְלָחָהּ:
רַק אֲנִי בְּעוֹלָמָם נִשְׁאָרְתִּי,
בִּלְתִּי אִם אִמָּם זֹה הַשּׁוֹמֶמֶת.

------------------
לְקוֹל מִצְהֲלוֹת כְּלֵי-זֶמֶר מִשְׁתַּתְּפִים בְּכָל נַפְשָׁם וּמְאֹדָם
בְּאוֹתָהּ חֲגִיגָה הֲדוּרָה, שֶׁהֵמָּה גַּם הֵמָּה קְרוֹבֶיהָ,
סַבְתּוֹת מֻפְלָגוֹת הַיּוֹצְאוֹת “בִּמְחוֹל הַכָּשֵׁר” עִם כַּלָּה,
תַּבְנִית גֶּפֶן אַדֶּרֶת הַכְּבֵדָה בְּאַשְׁכֹּלוֹת בְּרוּכוֹת,
סַבְתּוֹת מֻקָּפוֹת בָּנוֹת וּבָנִים, נְכָדִים וּנְכָדוֹת,
כַּלּוֹת וַחֲתָנִים, גִיסִים וְגִיסוֹת, שִׁלֵּשִׁים וְרִבֵּעִים,
לְקוֹלוֹ שֶׁל כִּנּוֹר מִתְפַּנֵּק וּתְרוּעוֹת חֲצוֹצְרָה חֲצוּפָה,

------------------
כְּאוֹתוֹ הַכּוֹכָב הַמֵּאִיר בַּלַּיְלָה עִם-שְׁעַת-הַחֲלִיבָה,
כּוֹכַב נֹגַהּ, הַיָּפֶה בֵּין כּוֹכְבֵי שָׁמַיִם הָרַבִּים, –
כָּכָה הִבְרִיק חֹד-רָמְחוֹ הַכָּבֵד, אֲכִילֵס מְעוֹפְפוֹ
בְּיָדוֹ הַיְּמָנִית, וּבְלִבּוֹ חוֹרֵשׁ הָרָעָה עַל-הֶקְטוֹר, 
צוֹפֶה בִּבְשָׂרוֹ הַיָּפֶה הַמָּקוֹם שָׁם יֵקַל לְפָגְעוֹ;
אֶפֶס בְּשָׂרוֹ מִסָּבִיב שִׁרְיָן הַנְּחשֶׁת עִטְּרָהוּ –
שִׁרְיָן כְּלִיל יֹפִי, שֶׁפָּשַׁט בְּהַכּוֹתוֹ אֶת-כֹּחַ פַּטְרוֹקְלוֹס.
הָיְתָה גַרְגַּרְתּוֹ חֲשׂוּפָה בַּמָּקוֹם שָׁם פּוֹנָה הַשִּׁכְמָה

------------------
נָהֲגוּ לָשׁוּב מֵאֵצֶל הַמִּישׁוֹר בְּרֶכֶב וְסוּסִים:
שָׁמָּה נָהַג אֶת-סוּסָיו וְאֶת-רִכְבּוֹ וַיִּמְצָא הַשַּׁעַר 
וְהִנֵּה צַלְעוֹתָיו לֹא סֻגְּרוּ, וְהַבְּרִיחַ הַגָּדוֹל אֵינֶנּוּ,
אַנְשֵׁי הַמִּשְׁמָר לֹא סְגָרוּן, לְמַעַן יִכָּנֵס כָּל-פָּלִיט,
אֲשֶׁר יִמָּלֵט עַל-נַפְשׁוֹ מִסַּעַר הַקְּרָב אֶל-הַסְּפִינוֹת.
שָׁמָּה הִפְנָה אֶת-סוּסָיו, הִשְׂתָּעֵר, וַיַּעֲלוּ אַחֲרָיו,
קוֹלָם הֵרִימוּ; הוֹי חַסְרֵי לֵב, יַעַן אָמְרוּ, אֵין תְּקוּמָה 

------------------
עוֹד יֵשׁ מִשְּׁיָר דֹּרוֹת הַגּוֹי
יֻלַּד לַדּוֹרִיּוֹת, וְלֹא מִבְּלִי
כָּל זֶרַע עוֹד יָחוּשׁ לָבוֹא –
דַּם צֶאֱצָאֵי הֶרַקְלֶס בּוֹ!
אֵין דְּרוֹר לָכֶם מִידֵי פְרַנְקִים,
אֲשֶׁר מַלְכָּם קוֹנֶה-מוֹכֵר;
סֵיפֵי-יָוָן, גְּדוּדֵי-יָוָן –
בָּם עַם יְקַו לְהִשְׁתַּחְרֵר;
אַךְ אוֹן-תּוּרְכִּים, תֹּךְ אִיטַלְקִים
שִׁלְטְכֶם יִרְעַץ, אִם גַּם אַלִּים!
מַלֵּא יֵין-סַמוֹס מְלֹא הַכּוֹס!
בְּתוּלוֹתֵיכֶם בַּצֵּל חָלוֹת –
רוֹאֶה אֲנִי בְרַק עֵינֵי-שְׁחוֹר;
אוּלָם לִרְאוֹת הַנִּלְהָבוֹת

------------------
לָכֵן אֲבַקְשָׁה פָּנֶיךָ, אֲחַבֵּק בִּרְכֶּיךָ, עֲשֵׂה נָא
מָגֵן לִבְנִי קְצַר-הַיָּמִים וְקוֹבַע-מִלְחָמָה וּמְצָחוֹת
נָאוֹת עִם-פֻּרְפּוֹת-קַרְסֻלִּים מְאַחוֹת אוֹתָן וְסוֹחֵרָה,
יַעַן כִּי נִשְׁקוֹ שֶׁלּוֹ אִבֵּד עֲמִיתוֹ הַנֶּאֱמָן, 
טְרוֹיִים הִכּוּהוּ, וְזֶה מִתְפַּלֵּשׁ עַל-אֶרֶץ וְנֶעֱצָב".
הֵשִׁיב אִמְרָתוֹ לָהּ נְכֵה-הָרַגְלַיִם הַמְּהֻלָּל, וַיַּעַן:
"חִזְקִי וְאִמְצִי, וְלִבֵּךְ אַל-יוֹסֵף וְיִדְאַג לְמוֹ אֵלֶּה.
לְוַאי וְיָכֹלְתִּי לְמַלֵּט אֶת-נַפְשׁוֹ מִמָּוֶת, לְגוֹנֵן

------------------
אַרְגַּן בִּשְׁבִיל חוֹלֶה אֶחָד שֶׁמֵּת תְּמוֹל? טוּאַנֶטָה לִמְצֹא מַה שֶׁצָּרִיךְ הָיָה לַעֲשׂוֹת לוֹ כְּדֵי שֶׁיֵּרָפֵא.
לְהִתְרָאוֹת! בֶּרַלְד אָכֵן זֶה הוּא רוֹפֵא מֻמְחֶה! אַרְגַּן כֵּן, אֶלָּא שֶׁהוּא קָצת מַרְחִיק לָלֶכֶת! בֶּרַלְד כָּל גְּדוֹלֵי הָרוֹפְאִים נוֹהֲגִים כָּךְ.
אַרְגַּן לְהַתִּיז לִי זְרוֹעַ וּלְנַקֵּר עַיִן אַחַת בִּשְׁבִיל שֶׁיִּיטַב לַשְּׁנִיָּה.
מוָּטב וְאֶהְיֶה כְּמוֹ שֶׁאָנִי.

------------------
"אָיַס בֶּן-טֶלַּמּוֹן, הַנַּעֲלֶה, הָרוֹדֶה-בַּלְּאֻמִּים!
אַל-תְּנַסֵּנִי כְּנַסּוֹת עוּל-יָמִים רְפֵה-כֹחַ אוֹ אִשָּׁה, 
אֲשֶׁר לֹא לָמְדָה לָדַעַת, וְזָרִים לָהּ דַּרְכֵי מִלְחָמָה;
הִנֵּה אָנֹכִי יָדַעְתִּי דַרְכֵי מִלְחָמָה וָקָטֶל;
אֵדַע לְהַטּוֹת יָמִינָה וּשְׂמֹאלָה מָגִנִּי הֶעָשׂוּי
עוֹרוֹת פָּרִים יְבֵשִׁים, אֶלָּחֵם, וְיָדִי גוֹבֶרֶת;
אֵדַע לְהִשְׂתָּעֵר בְּכֹחַ בְּסַעַר-הַקְּרָב גַּם בָּרָכֶב, 
אֵדַע גַּם לָצֵאת בִּמְחוֹלוֹ שֶׁל-אָרֵס בְּמִלְחֶמֶת הָרַגְלִים.

------------------
לַעֲבֹר בַּסְּפִינָה הַגְּדוֹלָה בְּדַרְכְּךָ, אוֹדִיסֵס הַמַּזְהִיר.
אָדָם בֶּן-חַיִל לֹא יוּכַל לִפְגֹּעַ מֵעַל הָאֳנִיָּה
הַמְּקֻמֶּרֶת בְּחִצּוֹ, כִּי יִירֶה בַּמְּעָרָה הַגְּדוֹלָה,
אִוְּתָה לְמוֹשָׁב לָהּ סְקִילָה, מִפְלֶצֶת אֲיֻמָּה, נוֹבַחַת, 
אֲשֶׁר קוֹלָהּ כְּקוֹל הַכְּלַבְלָב הַקָּטָן אַךְ נוֹלָד.
אֶפֶס הִיא עַצְמָהּ מִפְלֶצֶת זְוָעוֹת, אֲשֶׁר כָּל-רוֹאֶה
אוֹתָהּ בְּעֵינָיו לֹא יִשְׂמַח, וְאִם-גַּם בֶּן-אֵלִים בָּהּ יִפְגַּע,
יַעַן רַגְלֶיהָ שְׁתֵּים-עֶשְׂרֵה נִתעָבוֹת בִּתְנוּעָה מַתְמֶדֶת.

------------------
אַךְ עַל-רַפְסֹדֶת מְרֻבַּת-אֲגָדִים, וְיִסְבֹּל תְּלָאוֹת.
עֶשְׂרִים יוֹם יַעַשׂ עַד סְכֶרְיָה, הָאִי זֶה הַפּוֹרֶה, עַד יָבֹא
אֶרֶץ עַם-הַפֵיאַקִּים שְׁאֵרֵי בְשַׂר-הָאֵלִים, 
וְהֵם יְכַבְּדוּהוּ בְלִבָּם וּכְאַחַד הָאֵלִים יוֹקִירוּ,
גַּם יְבִיאוּהוּ בִסְפִינָה אֶל-אֶרֶץ אֲבוֹתָיו זוּ אָהֵב;
לוֹ יַעֲנִיקוּ נְחשֶׁת, וְזָהָב וּשְׂמָלוֹת בְּשֶׁפַע,
יוֹתֵר מִכָּל-אֲשֶׁר הָיָה אוֹדִיסֵס לוֹ רוֹכֵשׁ בִּטְרוֹיָה,
אִלּוּ שָׁב בְּשָׁלוֹם מִשָּׁם וּבְיָדוֹ הַבִּזָּה, שְׁלַל חֶלְקוֹ. 

------------------
כָּל-אֲבָרָיו יִרְעָדוּ, וּלְחָיָיו מַלְבִּינוֹת מִפָּחַד, - 
כָּכָה חָשׁ-לוֹ אֲלֶכְּסַנְדְּרוֹס הָאֱלֹהִי מִפְלָט נֶאֱמָן
בְּקֶרֶב הַטְּרוֹיִים הַקָּשִׁים, כִּי נִבְעַת מִפְּנֵי בְנוֹ שֶׁל-אַטְרֵס.
רָאָה הֶקְטוֹר כָּל-זֹאת וַיִּפֶן אֵלָיו וַיְחָרְפֵהוּ:
"פָּרִיס בֶּן-עֹנִי הַיָּפֶה, חוֹמֵד הַנָּשִׁים וּמְפַתָּן!
לוּ לֹא-נוֹלַדְתָּ מֵעוֹלָם, הֵן-זֶה אַדִּיר חֶפְצִי, אוֹ מַתָּ 
טֶרֶם יָדַעְתָּ חֵיק אִשָּׁה! וְכָךְ הָיָה טוֹב לְךָ וּמוֹעִיל
הַרְבֵּה מִהְיוֹתְךָ לְבוּז וְלִשְׁנִינָה לְכָל-עַם הָאָרֶץ.

------------------
בְּמִשְׁכַּן קָלִיפְּסוֹ הַנִּימְפָה, הָעוֹצְרָה בַעֲדוֹ עַל-כָּרְחוֹ,
אֲשֶׁר לֹא יוּכַל לָלֶכֶת אֶל-אֶרֶץ מוֹלַדְתּוֹ, יַעַן
אֵין לוֹ אֳנִיּוֹת טְעוּנוֹת-מְשׁוֹטִים וְאֵין רֵעִים לְאָרְחָה 
עִמּוֹ לְשַׁלְּחוֹ עַל-גַּבַּי-הַיָּם זֶה רְחַב-הַיָּדַיִם'.
אֵלֶּה דִּבְרֵי מֶנֶּלָּאוֹס בֶּן-אַטְרֵס הַמְּצֻיָּן-בָּרֹמַח.
אֵלֶּה עָשִׂיתִי וְשַׁבְתִּי, וּבְנֵי-הָאַלְמָוֶת חַנּוּנִי
רוּחַ לִי רְצוּיָה וְנָחוּנִי מְהֵרָה לְאֶרֶץ אֲבוֹתַי".
כָּכָה הִגִּיד הַלָּז, וַיְעוֹרֵר אֶת-לִבָּהּ בְּחֻבָּהּ. 

------------------
אַתֶּם גִּבּוֹרִים לְהִלָּחֵם בַּכִּידוֹן – כֻּלָּנוּ יָדָעְנוּ.
עַתָּה כְבָר יוֹרֵד הַלַּיְלָה, וְיָאֶה לְהִשָּׁמַע לַלָּיְלָה".
הֵשִׁיב אֲמָרָיו לוֹ אָיַס בְּנוֹ שֶׁל-טֶלַּמּוֹן וַיַּעַן:
"צַו-נָא, אִידַיּוֹס, לְהֶקְטוֹר, וְהָיוּ דְבָרָיו כִּדְבָרֶיךָ!
יַעַן כִּי הוּא אֲשֶׁר-תָּבַע אֶת-כָּל-הַגִּבּוֹרִים לְהֵאָבֵק; 
יִפְתַּח, וּבְנֶפֶשׁ חֲפֵצָה אֲנִי לוֹ אֶשָּׁמַע, אִם-יַתְחִיל".
אָמַר וַיַּעַן לוֹ הֶקְטוֹר הָעִזּוּז מְנוֹפֵף-הַקּוֹבָע:
"אָיַס הַנַּעֲלֶה, אוֹתְךָ חָנַן אֱלֹהִים הַגְּבוּרָה,

------------------
“אִירִיס, הַגִּידִי לִי מִי הוּא הָאֵל אֲשֶׁר שְׁלָחֵךְ לִי מַלְאָךְ?”
עָנְתָה לוֹ אִירִיס הַמְּהִירָה הַקַּלָּה-כָּרוּחַ וַתַּעַן:
"הֵרָה שְׁלָחַתְנִי אֵלֶיךָ, שׁוֹכֶבֶת חֵיק זֶבְס הַמְּהֻלָּלָה;
אֶפֶס זֶבְס שׁוֹכֵן-הַמְּרוֹמִים אֵינֶנּוּ יוֹדֵעַ, גַּם יֶתֶר 
בְּנֵי הָאַלְמָוֶת, כָּל-יוֹשְׁבֵי אוֹלִימְפּוֹס הַנֶּעְטָר-בִּשְׁלָגִים".
נָשָׂא אִמְרָתוֹ אֲכִילֵס מְהִיר-הָרַגְלַיִם וַיֹּאמֶר:
"אֵיכָה אֵרְדָה לַקֶּטֶל וּכֵלַי בִּידֵי אַנְשֵׁי טְרוֹיָה?

------------------
וַיִּתְבּוֹנֵן וֵינֵמֵינֶן
בְּאוֹתָה כּוֹס הַמְּלֵאָה שֵׁכָר:
בְּתוֹכָהּ צְפַרְדְּעִים מְקַרְקְרוֹת,
עַל שְׂפוֹתֶיהָ שָׁרְצָה רִמָּה.
נָשָׂא קוֹלוֹ, כָּכָה אָמָר:
"לֹא לְשֵׁם הַשּׁתִיָה בָּאתִי
לִשְׁתּוֹת מִתּוֹךְ סֵפֶל-מַנָּה,
מִקֻּבַּעְתּוֹ שֶׁל טוּאוֹנִי;
שׁוֹתֵה-שֵׁכָר סוֹפוֹ יִטְבַּע,
מֵרִיק-כּוֹסוֹת יֹאבַד בְּעָנְיוֹ."
עָנְתָה גְּבֶרֶת-טוּאוֹנֶלָה:
"וֵינֵמֵינֶן סָבָא, לָמָּה
בָּאתָ מִשְׁכְּנוֹת-טוּאוֹנֶלָה,
כִּי נִכְנַסְתָּ נְאוֹת-מָנָלָה,
טֶרֶם קָרָא לְךָ טוּאוֹנִי,
טֶרֶם פָּקַד אוֹתְךָ מַנָּה?"

------------------
אָכֵן, הַמְּעַט לָךְ, שֶׁאַתְּ מְפַתָּה הַנָּשִׁים הָרָפוֹת?
אַךְ אִם-תָּשׁוּבִי תִּתְעָרְבִי בַקְּרָב, מֻבְטְחַנִי, כִּי רַעַד 
וְחִיל יֹאחֲזוּךְ גַּם-לְשֵׁמַע מִלְחָמָה בְּאַפְסֵי מֶרְחַקִּים!"
כָּכָה שָׂח, וְהִיא הָלְכָה נִדְהָמָה, סוֹבֶלֶת מַכְאוֹבִים.
וְאִירִיס הַקַּלָּה-כָרוּחַ לְקָחַתָּה וַתּוֹצִיאֶנָּה
מִן-הַמִּלְחָמָה קְשַׁת-רוּחַ, וְעוֹרָהּ הַנָּאוֶה לָהּ מַאְדִּים.
אַךְ מִשְּׂמֹאל לַמִּלְחָמָה שָׁם מָצְאָה אֶת-אָרֵס הַסּוֹעֵר 
יוֹשֵׁב, וְעוֹטִים עֲרָפֶל כִּידוֹנוֹ וְסוּסָיו הַמְּהִירִים;

------------------
הִנֵּה נִרְאֶה לִי מֵאִיר, וְנֹגַהּ-לַפִּידִים מִסָּבִיב 
לְרֹאשׁוֹ שֶׁלּוֹ אֲשֶׁר לֹא הֶעֱלָה שֵׂעָר אַף אֶחָד". 
כָּכָה הִבִּיעַ וַיֹּאמֶר לְאוֹדִיסֵס מְקַרְקֵר-הַקְּרִיּוֹת:
"נָכְרִי, הֲתִרְצֶה לְעָבְדֵנִי, אִם-אַךְ אֶקָּחֲךָ לִשְׂכִיר-יוֹם,
הַרְחֵק עַל-קְצֵה גְּבוּל הַשָּׂדֶה וּשְׂכָרְךָ לֹא אֲקַפֵּחַ.
מְשֻׂכַּת חֶדֶק לִי תִקְלַע וְעֵצִים אַדִּירִים לִי תִטַּע,
וַאֲרֻחָתְךָ יוֹם יוֹם שָׁם אֶתֵּן לְךָ כָּל-הַשָּׁנָה, 
בְּגָדִים אַלְבִּישְׁךָ וְאֶתְּנָה סוּלְיוֹת אֶל-תַּחַת רַגְלֶיךָ.

------------------
בְּאֹהֶל הַקְּרָשִׁים הַגָּדוֹל לְקוֹל מְחִיאוֹת-כַּף כָּל הַקְּרוּאִים.
אַחֲרָיו יָצָא הַשְּׁלִישִׁי אֲבִי הֶחָתָן ר' אִיצִי,
קָרַב עַד לִפְנֵי הַכַּלָּה וְתָפַס בִּקְצֵה הַמִּטְפַּחַת,
צָעֲדוּ לְאִטָּם בִּמְתִינוּת וְסָבְבוּ שְׁלֹשָׁה סִבּוּבִים
בְּאֹהֶל הַקְּרָשִׁים הַמְּרֻוָּח לְקוֹל מְחִיאוֹת-כַּף כָּל-הַקְּרוּאִים.
אֶחָד אֶחָד כֵּן יָצְאוּ נִכְבְּדֵי-הָעוֹלָם – הַגְּבָרִים,
צוֹעֲדִים לְאִטָּם בִּמְתִינוּת לְקוֹל מְחִיאוֹת-כַּף כָּל-הַקְּרוּאִים.

------------------
הֵמָּה אֶת-רֹאשָׁם יְסַכְּנוּ וּבוֹ גַם יְשַׁלְּמוּ, בְּהָרְסָם
בֵּית-אוֹדִיסֵס, כִּי אָמְרוּ: לְעוֹלָם לֹא יָשׁוּב לְבֵיתוֹ.
אוּלָם כָּל-יֶתֶר הָעָם, הֲלֹא תִכָּלְמוּ הַיּוֹשְׁבִים,
כֻּלָּם נֶאֶלְמוּ דוּמִיָּה, וְאֵין פּוֹצֶה פִּיו וְאֵין דּוֹבֵר 
כְּנֶגֶד הַחֲתָנִים הַמְּעַטִּים לְעָצְרָם, וְאַתֶּם הָרַבִּים".
עָנָה לוֹ לֵיאוֹקְרִיטוֹס בְּנוֹ שֶׁל-אֶבֵנוֹר וַיֹּאמֶר:
"מֶנְטוֹר, חוֹרֵשׁ-הָרָעָה וַחֲסַר-הַלֵּב, מָה אָמַרְתָּ?
מֵעִיר אַתָּה הָעָם לְהַכְנִיעֵנוּ, אַךְ יִקְשֶׁה

------------------
אַל תִּהְיֶה קַמְצָן בִּדְבָרֶיךָ, אַךְ
הַגֵּד מַה יֵּשׁ?
רוֹס
כְּשֶׁשַּׂמְתִּי פְּעָמַי הֵנָּה לָבִיא בְּשׂוֹרוֹת
כִּי כָבֵד אֲנִי בָּהֶן, עָבְרָה הָרִנָה,
כִּי רַבִּים וְטוֹבִים יָצְאוּ אֶל הַשָּׂדֶה.
וְנָקֵל זֹאת בְּעֵינַי וְהֶאֱמַנְתִּי,
כִּי עֵינַי רָאוּ חֵיל הֶעָרִיץ יוֹצֵא.
וְעַתָּה עֵת לַעֲזֹר! אַךְ עֵינְךָ הִיא
חֲיָלִים תִּבְרָא בְשׁוֹטְלַנְד, נְשׁוֹתֵינוּ
לַקְּרָב תֵּצֶאנָה – לִפְרֹק מֵעֲלֵיהֶן
כָּל קְשִׁי-אֲסוֹנָן.
מַלְקוֹלְם
תְּהִי זֹאת נֶחָמָתָן,
כִּי שָׁמָּה נַעֲלֶה. הֲלֹא בְּחַסְדָּהּ

------------------
גַּם לָאֶבֶן כְּבָר הָיָה לָטֹרַח,
כָּל שֶׁכֵּן לְסוּלֵימַן לַמֶּלֶךְ.
אָז נִכְנַס בָּא סוּלֵימַן הַתֻּרְקִי,
בָּא נִכְנַס בְּשַׁעֲרֵי הַכֶּלֶא,
בָּא קוֹרֵא לְיַנְקוֹ בֶּן-יוּרִישָׁה:
"יַנְקוֹ הָאָרוּר, הוֹי בֶּן-יוּרִישָׁה!
מַה נִּזְעַקְתָּ כָּךְ בְּבֵית-הַסֹּהַר,
מַה נִּזְעַקְתָּ כָּךְ וּמָה הַפֶּגַע,
כִּי בְּבֵית-כִּלְאִי פֹּה תֵּאָנֵח?
הֲמָזוֹן חָסַרְתָּ אוֹ מֵימֶיךָ?
וְאוּלַי לִבְּךָ הוּא מִתְגַּעְגֵּעַ?
מִי כּוֹפֶרֶת זוֹ לָהּ תִּתְגַּעְגֵּעַ?"
לוֹ לְסוּלֵימַן עָנָה אָז יַנְקוֹ:

------------------
עָלְתָה וַתַּעֲמֹד עַל-יָדָהּ גַּם-אִירִיס וַתֹּאחַז בַּמּוֹשְׁכוֹת, 
נוֹפְפָה שׁוֹטָהּ וַתִּדְפֹּק, וְהַסּוּסִים טָסוּ בְרָצוֹן.
מַהֵר הִגִּיעוּ עַד מִשְׁכַּן הָאֵלִים, אוֹלִימְפּוֹס הַנִּשָּׂא;
וְאִירִיס הַקַּלָּה בִמְעוּפָהּ כָּרוּחַ עָצְרָה בַסּוּסִים,
פִּתְּחָה אוֹתָם וַתָּשֶׂם לִפְנֵיהֶם מַאֲכַל אַמְבְּרוֹסְיָה;
אַךְ בַּת-הָאֵל אַפְרוֹדִיטָה נָפְלָה בְּחֵיק אִמָּהּ דִּיאוֹנָה; 
בִּזְרוֹעוֹתֶיהָ חִבְּקָה לָהּ אִמָּהּ הוֹרָתָהּ וְלִטְּפָה
אוֹתָהּ בְּכַפָּהּ בְּאַהֲבָה, וַתַּעַן וַתִּשָּׂא אִמְרָתָהּ:

------------------
דְּבָרַי נָשָׂאתִי וָאַעַן, אֲמָרַי לָהּ הֲשִׁיבוֹתִי: 
'קִירְקֵי, וּמִי זֶה יַנְחֵנִי וְיֵלֵךְ לְפָנַי בַּדֶּרֶךְ?
אִישׁ עוֹד לֹא יָרַד מֵעוֹלָם לְהַדֵס בִּסְפִינָה מַשְׁחִירָה'.
כָּכָה אָמַרְתִּי, וְתֵכֶף עָנַתְנִי הַיָּפָה-בָּאֵלוֹת:
'בֶּן-לָאֶרְטֵס הַנָּדִיב, אוֹדִיסֵס הָאִישׁ רַב-הַמְּזִמּוֹת!
אַל-נָא תִדְאַג לְמַנְהִיג הַסְּפִינָה בְּלֶכְתְּךָ שָׁמָּה. 
הָרֵם הַתֹּרֶן הָרָם וּפְרֹשׂ הַמִּפְרַשִׂים הַלְּבָנִים,
שְׁבָה עַל-מְקוֹמְךָ, בּוֹרֶאַס הוּא יִשָּׂאֶנָּה בִּכְנָפָיו;

------------------
הֵן גַּם לִיקוּרְגוֹס הָעִזּוּז בֶּן-דְּרִיַּס לֹא הֶאֱרִיךְ יָמִים 
לְאַחַר שֶׁהֵעֵז וְנֶאֱבַק עִם-אֵלִים שׁוֹכְנֵי מְרוֹמִים,
קָם בַּחֲמָתוֹ עַל-אוֹמְנוֹת הָאֵל דִּיאוֹנִיסוֹס הַמְּשֻׁגָּע,
רְדָפָן וַיְגָרֵשׁ אֶת-כֻּלָּן מֵהַרְרֵי נִיסֵיוֹן הַקְּדוֹשִׁים;
דָּשׁ אוֹתָן בְּמַלְמַד הַבָּקָר לִיקוּרְגוֹס הַקַּטְלָן, וּבְחָפְזָן
אַרְצָה הִשְׁלִיכוּ מַטּוֹתָן כֻּלָּהַן; גַּם דִּיאוֹנִיסוֹס 
יָרֵא לְנַפְשׁוֹ וְנִמְלַט בִּמְצוּלַת הַיָּם, הֶחְבִּיאַתּוּ
תֶּטִּיס בְּחֵיקָה, כִּי חָל מִפְּנֵי גַעֲרַת הַגָּבֶר.

------------------
אֶפֶס גְּבִרְתּוֹ לֹא יָדְעָה וְלֹא יָדַע לָאֶרְטֵס הַזָּקֵן.
קָנָה מִיַּד הַטָּפִיִּים וְנָתַן מְחִירוֹ מִכַּסְפּוֹ.
הֵמָּה נָשְׂאוּ יְדֵיהֶם אֶל-הַמַּאֲכָלִים הֻגָּשׁוּ.
אֶפֶס אַחֲרֵי שֶׁשָּׁתוּ וְתַאֲוַת רַעֲבוֹנָם נִמְלָאָה,
נָטַל מֶסַּבְל הַלֶּחֶם. וְהֵמָּה אַחֲרֵי שֶׁשָּׂבְעוּ 
לֶחֶם וּבָשָׂר נֶחְפְּזוּ וּפָנוּ לִישׁוֹן אֶת-שְׁנָתָם.
הָיָה הַלַּיְלָה לֵיל-זְוָעוֹת לְלֹא אוֹר יָרֵחַ, וְזֵאוּס
הִמְטִיר כָּל-אוֹתוֹ הַלַּיִל, וְלֹא חָדְלָה רוּחַ-יָם עַזָּה.

------------------
חָשׁ-מִתְמַהְמֵהַּ בְּאַחַת אֶל דֶּלֶת הַחֶדֶר וְלִבִּי
מֵת עִם כָּל פְּסִיעָה וּפְסִיעָה, מֵת עִם כָּל רַחַשׁ וְרָחַשׁ.
אָדָם לֹא הִרְגִּישׁ בְּצֵאתִי, לֹא הִרְגִּישׁ הַכֶּלֶב בְּלֶכְתִּי,
עֵר אַךְ אָנֹכִי בַּבַּיִת, וְכַף הַמַּנְעוּל הַצָּרוּד
נַעֲנָה לִי וְלֹא רָטַן, וְגַם בְּבֵית אַבָּא אַנְטוֹנִי
– “אַתָּה, בַּחוּרִי?” – אֲנִי הוּא! אַבָּא אַנְטוֹנִי, מַה-קָּרָה?
–“רוֹצֶה אַתָּה וְאִתִּי תֵּרֵד לַגֶּשֶׁר הֶחָדָשׁ?”
–אַבָּא, לָמָּה לְשָׁם? – "הַנְּחִיל הָרִאשׁוֹן כְּבָר פָּרַח

------------------
אַךְ אַלְקִינוֹאוֹס נָם שְׁנָתוֹ בִּפְנִים הֵיכָלוֹ הַנִּשָּׂא,
אִשְׁתּוֹ הַגְּבִירָה אֲרֵיטֵי הִיא עָשְׂתָה מִטָּתוֹ וִיצוּעוֹ.
שִׁיר שְׁמִינִי: אוֹדִיסֵס אֵצֶל הַפֵיאַקִּים
אֵאוֹס יְלִידַת-הַבֹּקֶר, וְרֻדַּת-הָאֶצְבָּעוֹת, אַךְ תּוֹפַע,
קָם מִמִּטָּתוֹ גַּם אוֹן-אַלְקִינוֹאוֹס עֱזוּזוֹ הַקָּדוֹשׁ,
קָם גַּם אוֹדִיסֵס זְרַע-זֶבְס, הַגֶּבֶר הַמַּחֲרִיב-עָרִים,
נִלְוָה אֶל-אוֹן-אַלְקִינוֹאוֹס עֱזוּזוֹ הַקָּדוֹשׁ לָלֶכֶת
לְשׁוּק הַפֵיאַקִּים, בַּמָּקוֹם הַסָּמוּךְ לַעֲמִידַת הַסְּפִינוֹת. 

------------------
נָא הֵחָפְזִי, שִׁפְחָה, וּמַהֲרִי בַשְּׂרִי
לַאֲדוֹנֵךְ. 
הוֹי, נְבוּאוֹת אֵלִים,
אַיֵּה אַתֶּן? וְהָאִישׁ, שֶׁבִּגְלָלוֹ בָרַח
אֵידִיפּוּס מִיִּרְאָה פֶּן יַהַרְגֵהוּ, הֵן
נָפַל בְּיַד גּוֹרָלוֹ וְלֹא מִידֵי אֵידִיפּוּס.
הַגִּידִי לִּי, אִשְׁתִּי שֶׁאָהֲבָה נַפְשִׁי,
וְלָמָּה זֶה קָרָאת לִי הֵנָּה מִבֵּיתִי?
הַט אָזְנְךָ לִדְבַר אוֹתוֹ הָאִישׁ וּרְאֵה,
אַיֵה כָּל הַנְּבוּאוֹת אֲשֶׁר נִבָּא הָאֵל.
אֵידִיפּוּס
וּמִי הָאִישׁ הַזֶּה וּמַה לִי יְבַשֵּׂר?
הוּא מִקּוֹרִינְת, וְהַבְּשׁוֹרָה בְּפִיו:

------------------
חִזְקוּ, אִמְצוּ, וְטוּסוּ וְרִדְפוּ אַחֲרֵיהֶם בְּכֹחַ!
הִנֵּה אֶתְחַכֵּם לָהֶם וְאֶעֱשֶׂה בִתְבוּנָה וָדַעַת 
שָׁם בֵּין הַמְּצָרִים בַּדֶּרֶךְ לְהַעֲבִיר עֲלֵיהֶם וְלֹא-אַחֲטִיא!"
כָּכָה הִבִּיעַ, וְהֵמָּה מִגַּעֲרַת הַמּוֹשֵׁל נִבְהָלוּ,
מִהֲרוּ בְרוּצָם זְמַן מוּעָט, וּפִתְאֹם הִתְבּוֹנֵן וְרָאָה
אַנְטִילוֹכוֹס הַצּוֹהֵל-לִקְרָבוֹת הַדֶּרֶךְ וְהַמְּצָרִים:
אַדְמַת הַמָּקוֹם חֲלוּלָה מִמַּיִם בַּסְּתָו שָׁם יִקָּווּ, 
בְּעָבְרָם בַּדֶּרֶךְ לְהַעֲמִיק מִסָּבִיב הָאָרֶץ וּלְשַׁחֲתָהּ,

------------------
שָׁכַחְתִּי – אֲדֹנָי שְׁכֵחָנִי; אַךְ
רַבִּי עֲקִיבָא עוֹד אֵינֶנּוּ– יָבוֹא?
חַכֵּה כִמְעַט, כִּי יָבוֹא,
וְאוּלַי בָּא.
שָׁלוֹם עֲלֵיכֶם, שָׁלוֹם עֲלֵיכֶם!
שָׁלוֹם, שָׁלוֹם עָלֶיךָ, רַבּי שָׁלוֹם!
שָׁלוֹם עָלֶיךָ, רַבִּי וּמוֹרִי! – שָׁלוֹם עָלֶיךָ,
רַבִּי וּמוֹרִי!
זֶה כְבָר מְחַכִּים אָנוּ לְךָ, רַבִּי.
אֵחַרְתִּי לָבוֹא קְצָת, רַבּוֹתָי; קָצָר
הַיּוֹם וְהַמְּלָאכָה מְרֻבָּה.
רַבִּי, שְׁמַע נָא.
אֲנַחְנוּ שְׁלִיחֵי חַכְמֵי כָל יִשְׂרָאֵל.
עוֹף הַשָּׁמַיַם הוֹלִיךְ אֶת הַקּוֹל

------------------
לֶךְ-לְךָ! דַּרְכְּךָ נִכְחֶךָ, וְעַל-שְׂפַת הַיָּם סְפִינוֹתֶיךָ
עוֹמְדוֹת שָׁם הָכֵן, מְרֻבּוֹת שֶׁבָּאוּ מִקִּרְיַת מִיקֵנֵי.
אוּלָם כָּל-יֶתֶר בְּנֵי הָאֲכַיִּים יְפֵי-הַמַּחְלָפוֹת 
הֵמָּה יִשָּׁאֲרוּ פֹה, עַד נְקַרְקֵר אֶת-טְרוֹיָה. וְאִם כֻּלָּם
יִבְרְחוּ לְאֶרֶץ מוֹלַדְתָּם, שֶׁאָהֲבָה נַפְשָׁם, בַּסְּפִינוֹת –
שְׁנֵינוּ, אֲנִי וּסְתֶּנֶּלּוֹס, נִלָּחֲמָה פֹּה, עַד שֶׁיָּקִיץ
קִצָּהּ שֶׁל-אִלְיוֹס; כִּי בְעֶזְרַת הָאֵלִים אָתִינוּ פֹה נָחְנוּ".

------------------
בַּת נַעֲוַת הַמַּרְדּוּת, דֹּמִּי, חֲצוּפָה.
אוֹהֶבֶת אַתְּ, אוֹהֶבֶת אֶת בַּר-כּוֹכְבָא,
אֶת לִבֵּךְ לָקַח שֶׁבִי זֶה הַיְּהוּדִי.
לֹא אוֹתוֹ אַתְּ אוֹהָבֶת? בְּשׁוֹקָיו תִּרְצִי?
חֲצוּפָה, כַּלְבָּה… כֶּלֶב אִם לָךְ נָחוּץ,
הַמְּעַטִּים הַסַּפָּנִים בִּנְמַל יָפוֹ
שֶׁחֵילָם חָדָשׁ עִמָּם, חֵיל לַנָּשִׁים?
אָבִי…
כְּכַלְבָּה אֲשֶׁר תַּעֲמֹד, תּוֹחִיל
עַד גְּמַר מִלְחֶמֶת כָּל עוֹגְבֶיהָ, לִהְיוֹת
לְשֵׁגָל לַאֲשֶׁר הַכֹּחַ בְּמָתְנָיו
אָבִי,
מִי הִכְנִיסַנִי לְכָאן? – הֲלֹא זֶה אָבִי.

------------------
וּבְכֵן, קָדִימָה, אוֹ שְׁלֹף תֵּכֶף וּמִיָּד חַרְבְּךָ; כִּי עָלֶיךָ לָצֵאת לְדוּ-קְרָב, אַחַת הִיא, אוֹ לְעוֹלָם לֹא תַּחְגֹּר חָרֶב.
זֶה לֹא יָפֶה וְגַם מְשֻׁנֶּה.
אָנָּא שֶׁתַּעֲשֶׂה אִתִּי חֲטִיבָה וְתִּשְׁאַל אוֹתוֹ אַבִּיר בַּמָּה עָלַבְתִּי פָנָיו.
וְאִם הָיָה הַדָּבָר, בְּוַדַּאי שֶׁבִּשְׁגָגָה וְלֹא בְּכַוָּנָה תְחִלָּה.
זֹאת אֶעֱשֶׂה.
מַר פַבִּיאַן תַּעֲמֹד אַתָּה אֵצֶל אָדוֹן זֶה עַד שֶׁאָשׁוּב.
אָנָּא, אֲדוֹנִי, שֶׁמָּא אַתָּה יוֹדֵעַ דְּבַר-מָה בְּעִנְיָן זֶה?

------------------
תְּעָלָה אַחַת אֲרֻכָּה מֵישִׁירָה בְחוּט אֶחָד לְכֻלָּם,
שָׁפַך עַל-סְבִיבָם הֶעָפָר. וְעָמְדוּ הָרוֹאִים מִשְׁתָּאִים
לִרְאוֹת אֵיךְ הִשְׂכִּיל בַּעֲשׂוֹתוֹ, וְהוּא טֶרֶם רָאָה זֹאת קֹדֶם.
קָם וְהִתְיַצֵּב עַל-מִפְתַּן הַדֶּלֶת וַיְנַס אֶת-הַקֶּשֶׁת.
שָׁלשׁ פְּעָמִים הֱנִיעָהּ, נַפְשׁוֹ הִשְׁתּוֹקְקָה לְדָרְכָהּ, 
שָׁלשׁ פְּעָמִים תַּשׁ כֹּחוֹ, אַף כִּי בְלִבּוֹ הַתִּקְוָה
לִדְרֹךְ אוֹתָהּ הַקֶּשֶׁת וְלִירוֹת חֵץ דֶּרֶךְ הַבַּרְזֶל.
וְהָיָה דוֹרְכָהּ בָּרְבִיעִית, בְּמָתְחוֹ בְמַאֲמַצֵּי כֹחוֹ,

------------------
שָׁלֵם בְּגוּפוֹ וְלֹא נִפְצָע, וְהָיְתָה אוֹחֶזֶת בְּיָדוֹ
פַּלַּס-אַתֵּנָה לַנְחוֹתוֹ וְסוֹכֶכֶת עָלָיו בִּפְנֵי חִצִּים-
אָמְנָם לֹא הָיָה אָז נוֹתֵן דֹּפִי בַּעֲבוֹדַת הַצָּבָא,
יַעַן בַּיּוֹם הַהוּא רַבּוּ הַנּוֹפְלִים, אֲכַיִּים וּטְרוֹיִים,
אַרְצָה אַפָּיִם, וְעַל-עָפָר זֶה בְּצַד זֶה הִשְׂתָּרָעוּ.
שִׁיר חֲמִישִׁי: גְּבוּרוֹת דִּיאוֹמֵדֵס
וְאֶת-דִּיאוֹמֵדֵס בֶּן-טִידֵס אָז חָנְנָה פַּלַּס-אַתֵּנָה
וַתַּלְבִּישֵׁהוּ הָעֹז וְהַגְּבוּרָה, וְיִהְיֶה מִתְנוֹסֵס

------------------

חַרְבִּי, אֵי חַרְבִּי
חַרְבִּי! אֵי חַרְבִּי, אֵי חֶרֶב נֹקֶמֶת?
חַרְבִּי לִי תֵּנוּ, עַל אוֹיְבַי אַצְרִיחַ!
אַיָּם מְשַׂנְּאַי? אַכְרִיעֵם לַטֶּבַח,
הַשְׁמֵד אַשְׁמִידֵם! אֲכַלֵּם, אַכְרִיתֵם,
אַכְרִית, אַשְׁבִּיתָה מֵּאֱנוֹשׁ זִכְרָנמוֹ,
אֶעֱלֶה כַּקּוֹצֵר, אַף גִּזְעָם אֲשָׁרְשָׁה;
אֶחְשׂף יְמִין-עֻזִּי וּלְצָרַי אוֹכִיחַ,
חֶרֶב-גַּאֲוָתִי מִדָּמָם אַשְׁכִּירָה,
אֶרְחַץ פְּעָמַי בִּדְמֵי חַלְלֵיהֶם,
רַגְלַי תִּדְרֹכְנָה עַל רֹאשׁ פַּרְעוֹתָמוֹ,
אֶגְזֹר עַל יָמִין, אֶקְצֹרָה עַל שְׂמֹאל.

------------------
רָאָה אוֹתָהּ אוֹדִיסֵס וַיָּגֶל הָאִישׁ רַב-הַתְּלָאוֹת,
נָשָׂא אִמְרָתוֹ וַיְדַבֵּר לִבְנוֹ אֲשֶׁר אָהֵב: 
"אַתָּה, בְּנִי, בְּעַצְמְךָ תֵּדַע, בְּרִדְתְּךָ עַתָּה לַשָּׁעַר,
מָקוֹם בּוֹ יַעֲמֹד בְּנִסָּיוֹן הַגִּבּוֹר בְּעַמָּיו בַּקָּטֶל,
אַל-נָא תְּבַיֵּשׁ אֶת-שֵׁבֶט כָּל-אֲבוֹתֵינוּ, מֵעוֹלָם
מְאֹד נַעֲלִינוּ בּכֹחַ וּגְבוּרָה עַל-כָּל-בְּנֵי-אֲדָמוֹת".
עָנָה לוֹ טֵלֶמָּכוֹס הָעֶלֶם הַנָּבוֹן וַיֹּאמֶר: 
"אָבִי הַיָּקָר, עוֹד רָאֹה תִרְאֶה, אִם-נַפְשְׁךָ רָצְתָה,

------------------
"אוֹיָה, בֶּן-זֵאוּס,הוֹי, דּוֹרֵךְ קֶשֶׁת-הַכֶּסֶף, כִּי אֵינְךָ
שׁוֹמֵר אֶת-מִצְוַת פִּי-קְרוֹנְיוֹן, שֶׁצִּוָּה עָלֶיךָ גַּם צִוָּה 
לַעֲמֹד לִימִין אַנְשֵׁי-טְרוֹיָה, לְהָגֵן עֲלֵיהֶם, עַד-נָטָה
עֶרֶב מִמְּרוֹמֵי רָקִיעַ וְיָצֵל עַל-שְׁדֵמוֹת פּוֹרִיּוֹת!"
סָח, וַאֲכִילֵס הַמְּצֻיָּן-בְּכִידוֹן בָּא-קָפַץ הַמָּיְמָה,
דִּלֵּג מִמּוֹרַד הַחוֹף; וַיִּגְאֶה הַנָּהָר וַיֶּאֱנָף,
עִרְבֵּב בְּרַעַם כָּל-מֵימָיו, וַיְגוֹרֵר הַפְּגָרִים הָרַבִּים 

------------------
קוֹדֵחַ וּמַרְעִיד מִכְּאֵב טֶרֶם-אַוָּה,
מְיַחֵם וְרָוֶה הַזֶּרַע הַנָּם
בְּאַשְׁמַנֵּי הָאָרֶץ וּתְהוֹמוֹ שֶׁל יָם.
הִתְבּוֹנְנוּ נְבוּכִים – הַגְּבָרִים, הַנָּשִׁים
הֶדְיוֹטוֹת וְכֹהֵן, עֲבֻדָּה וְרָאשִׁים;
"וּלְמִי כָל הַשֶּׁפַע, כָּל רָזֵי-הַלֵּיל,
אִם לֹא לָעַשְׁתֹּרֶת וְלַבֵּל?"
------------------
אוֹרְחֵיכֶם נִהְיֶה לַיְלָה זֶה.
לֵידִי מֶקְבֶּת
בְּכָל עֵת
בְּיַד עֲבָדֶיךָ אָנוּ וְכָל אֲשֶׁר לָנוּ
פִּקָּדוֹן לָתֵת דִּין וְחֶשְׁבּוֹן כִּרְצוֹנֶךָ
וּלְהַחֲזִיר אֶת שֶׁלְּךָ לְךָ.
דּוּנְקֶן
תְּנִי יָדֵךְ לִי,
וְאֶל בַּעַל בַּיִת זֶה נַהֲגִינִי.
מְאֹד אֲהַבְתִּיו, תָּמִיד אֵט לוֹ חֶסֶד.
בִּרְשׁוּתֵךְ גְּבִרְתִּי.
מֶקְבֶּת
מַה טּוֹב לוּ נִגְמַר דָּבָר כֵּיוָן נַעֲשָׂה,
כִּי אָז מִהַרְנוּ לִפְעֹל. וְאִלּוּ קָלַט
הָרֶצַח כָּל תּוֹצְאוֹתָיו, וְלוּ עִם גְּמַר
פָּעֳלוֹ קִצּוֹ בָא, וּבְמַכָּה אַחַת

------------------
נְחָשִׁים כְּבֵדִים וְעָבִים, כְּאֶגְרוֹף אַדִּירִים הַקְּוֻצָּה.
נָאֲוָה הַנַּעֲרָה מְאֹד! וְזֶה מַה שֶׁהוֹסִיף עַל חִנָּהּ:
נִדְמֶה, נֶאֱבָקוֹת בָּהּ הָאִשָּׁה וְהַיַּלְדָּה, וַחֲלִיפוֹת
תָּרוּם יַד אַחַת מֵהֶן. – וְדָמְתָה לְאַלּוֹן מְאֹד רַעֲנָן,
זָקוּף, גָּבוֹהַּ וְדַק, אַךְ שֶׁכְּבָר יֶשׁ בּוֹ לְהַכִּיר
חָסְנוֹ וְיָפְיוֹ בְּיוֹם יוֹפִיעַ כָּלִיל בַּהֲדָרוֹ.
גְּדוֹלוֹת עֵינֶיהָ וְהֵן אֲפוֹרוֹת וּמְלֵאוֹת אוֹר צוֹהֵל,
וְרִיסֵי-הָעַיִן אֲרֻכִּים וּשְׁחוֹרִים, מַאֲפִילִים הַחוֹרִים.

------------------
אִיֵּי יָוָן, אִיֵּי יָוָן!
שָׁם סָפוֹ בְאַהֲבָה אֻכְּלָה,
שָׁם מְקוֹר חָכְמַת שָׁלוֹם וּקְרָב,
שָׁם דֵילוֹס צָץ וּפֶבּ עָלָה!
וְקַיִץ-עַד עוֹד מְקַשְּׁטָם;
אַךְ גָּז הַכֹּל מִלְּבַד שִׁמְשָׁם.
שִׁירַת אִישׁ-כִיאוֹס וְאִישׁ-תֵּיאוֹס,
כִּנּוֹר אַהֲבָה, קַתְרוֹס גִּבּוֹר,
אַךְ בַּנֵּכָר שֵׁם תְּהִלָּתָם,
מוֹלַדְתָּם כִּי בָם תִכְפּוֹר:
מַנְגִּינָתָם בַּיָּם פָּרְחָה,
לֹא עַל חוֹפֵי “אִיֵּי-בְרָכָה”.
הָהָר מַשְׁקִיף עַל מָרַתּוֹן,
וּמָרַתּוֹן מַשְׁקִיף לַיָּם;
יָוָן תָּשׁוּב לִהְיוֹת חָפְשִׁית

------------------
אַךְ מַה-שֶּׁהָיָה כְּבָר עָבַר וּבָטֵל, וְגַם זֹאת אִי-אֶפְשָׁר
אֲשֶׁר לִבּוֹ שֶׁל-אָדָם יִכְעַס לְעוֹלָם. וְאָנֹכִי
אַחַת גָּזַרְתִּי: לֹא תָשֹׁךְ חֲמָתִי עַד אִם-כִּי הִגִּיעוּ
שְׁאוֹן-קְרָב וּתְשֻאוֹת-מִלְחָמָה עֲדֵי אֳנִיּוֹתַי הַשְּׁחוֹרוֹת.
לְבַשׁ עַל-שִׁכְמְךָ עַתָּה כְּלֵי-זֵינִי הַמְּהֻלָּל, וְתֵצֵא
בְּרֹאשָׁם שֶׁל-הַמִּרְמִידוֹנִים הַשּׁוֹאֲפִים קְרָב וְנִלְחָמְתָּ.
אִם-בֶּאֱמֶת הִקִּיפוּ הַטְּרוֹיִים אֶת-פְּנֵי-הָאֳנִיּוֹת
כְּעַב-הֶעָנָן הָאָפֵל, וְאֵלֶּה נִלְחָצִים הַיָּמָּה,

------------------
אָשׁוּר וְתִרְזָה וּבְרוֹשִׁים מְפִיצִים אֶת-רֵיחַ נִיחוֹחָם,
שָׁם תָּבֹאנָה תְּקַנֵּנָּה צִפֳּרִים רַחֲבוֹת כְּנָפַיִם, 
סִיעוֹת יַנְשׁוּף וְתַחְמָס וְעוֹרְבִית רַחֲבַת-הַלָּשׁוֹן,
צִפּוֹר-הַמַּיִם הַטְּרוּדָה בְּעִסְקֵי-הַיָּם כָּל-הַיָּמִים.
וְגֶפֶן אַדֶּרֶת מִסְתַּבְּכָה עַל-כָּתְלֵי הַמְּעָרָה הָרְחָבָה
עוֹד אַשְׁכְּלוֹתֶיהָ רַעֲנַנִּים בְּאִבָּם וְכִבְדֵי עֲנָבִים.
מְקוֹרוֹת אַרְבָּעָה מִשְׁתַּפְּכִים וּמְלֵאִים הַמַּיִם הַזַּכִּים 
קְרוֹבִים אֶחָד לָאֶחָד, מִתְפַּתְּלִים הֵנָּה וָהֵנָּה:

------------------
וְאָלִיָּה: “לֹא! טְרָפוֹ הַפֶּרֶס.”
צִעֲרוּ דְּבָרָיו מְאֹד אֶת מוּיְאוֹ.
הָאַחִים יָשְׁבוּ בִּירַק אַשּׁוּחַ,
יַיִן הָאַחִים שָׁתוּ, הַחֶמֶר,
וְנִרְדְּמוּ בְּצֵל אוֹתוֹ אַשּׁוּחַ,
וְרָאוּ אוֹתָם שְׁלָשׁ וִילוֹת-צָחַר.
הַבְּכִירָה הִיא לַצְּעִירוֹת אָמָרָה:
"מַה גָּדְלָה אַחֲוַת שְׁנֵי הַיּוּנָקִים!
מִי מִכֶּן יַפְרִיד בֵּינוֹת הַשּׁנַיִם,
וְנָתַתִּי לָהּ מֵאָה צֶכִינִים."
הַקְּטַנָּה שֶׁבֵּינֵיהֶן הִמְרִיאָה,
בִּכְנָפֶיהָ הַצַּחוֹת עָלָתָה,
וַתֵּשֵׁב לִמְרַאֲשׁוֹתָיו שֶׁל מוּיְאוֹ,

------------------
גַּם אֶת-הַבֶּהָם לְמַהֵר לַעֲשׂוֹת לָנוּ הַסְּעֻדָּה". 
כָּכָה דִבְּרוּ הַשְּׁנַיִם וְהָלְכוּ לַבַּיִת הַיָּפֶה.
וְכַאֲשֶׁר בָּאו-הִגִּיעוּ לַבַּיִת הַבָּנוּי-לְתִפְאָרָה,
מָצְאוּ שָׁם אֶת-טֵלֶמָּךְ, אֶת-רוֹעֵה-הַחֲזִירִים וְהַבֶּהָם,
וְאֵלֶּה מְבַתְּרִים רֹב בָּשָׂר וּמוֹזְגִים הַיַּיִן הַנּוֹצֵץ.
עַד שֶׁשִּׁפְחַת הַשָּׂב, הִיא הַסִּיקֶלִּית, רוֹחֶצֶת 
אֶת-לָאֶרְטֵס הַגִּבּוֹר בְּבֵיתוֹ וְסָכָה בַּשָּׁמֶן,
אוֹתוֹ מֵלִיטָה בְּשִׂמְלָה נֶהְדָּרָה, וַתִּקְרַב אַתֵּנָה,

------------------
הַחֲלוּצִים הָרִאשׁוֹנִים;
בִּיְדֵיהֶם דְּגָלִים: נֵס וָנֵס
וְתַפּוּחָיו הָאַדְמוֹנִים.
מִזִּיו הַנֵּר עַל רֹאשׁ הַנֵּס,
הַשַּׁח, הַנָּע מֵעֵת אֶל עֵת,
גַּם קָרַן עוֹר פָּנֵימוֹ.
וְהַחַזָּן בָּא, הַחַזָּן שָׁר,
הָ“עוֹזְרִים” נָשְׂאוּ קוֹלָם;
הַגַּבַּאי שָׁר, וְהַגִּזְבָּר שָׁר,
אַחֲרֵיהֶם – כָּל הָ“עוֹלָם”:
“טַ-רַהּ-רַ-רַהּ וּבִם-בָּם בָּם!”
כָּל חַיָּט וְרַצְעָן בַּאֲשֶׁר הוּא שָׁם,
אֲפִילוּ הָ“רַב מִטָּעַם”.
וְעִם סִפְרֵי-תוֹרָה הִנֵּה קְהַל
הַכֹּהֲנִים וְהַלְּוִיִּים

------------------
וְעַל כֵּן גַּם הָרָעָה בָּאָתְנוּ!"
שִׁירִים עַל הַיְּדּוּקִים
נוֹבַק הַסָּבָא וּבּוֹגוֹסָב הַדֻּכָּס
בְּבֵיתוֹ שֶׁל בּוֹגוֹסָב הַדֻּכָּס
רָדִיבוֹי שׁוֹתֶה עִם נוֹבַק-סָבָא,
עַל הָעַיִן הַצָּנוּן בְּבּוֹסְנָא.
וּכְשֶׁסָּעֲדוּ לִבָּם בַּיַּיִן,
בּוֹגוֹסָב אוֹמֵר לְנוֹבַק-סָבָא:
"נוֹבַק-סָבָא וַאֲחִי-בְרִיתִי לִי,
יִתֵּן לְךָ וְכֹה יוֹסִיף אֵל כֹּחַ,
לָמָּה לְלַסְטֵם בָּהָר עָלִיתָ?
מַה הוּא הַהֶכְרֵחַ, מָה הָאֹנֶס
לְדַדּוֹת בָּהָר, סַכֵּן נַפְשֶׁךָ,
מַעֲשֵׂה הַיְּדּוּקִים בְּיָדֶיךָ?

------------------
אֲשֶׁר יִתְרַפֶּה לָרֶדֶת בְּמִלְחֶמֶת הַדָּם הָאֲיֻמָּה. 
קוּמָה עֲלֵה, וְלֹא תֹאחַז הָאֵשׁ הָאוֹכֶלֶת בַּקִּרְיָה!"
עָנָה לוֹ אֲלֶכְּסַנְדְּרוֹס הַדּוֹמֶה-לָאֵלִים וַיֹּאמֶר:
"יַעַן בְּצֶדֶק תְּיַסְּרֵנִי וְלֹא לְלֹא-צֶדֶק בִּי תִגְעַר,
הִנְנִי לַעֲנוֹת אוֹתְךָ; וְאַתָּה תַאֲזִין וְתִשְׁמָע.
הֵן לֹא מִקָּצְפִי בַטְּרוֹיִים וְלֹא מִשִּׂנְאָתִי אֶת-עַמִּי 
בְּלִשְׁכַּת הַמִּטּוֹת יָשַׁבְתִּי: אָמַרְתִּי לְהִתְיַחֵד עִם-יְגוֹנִי.
אָמְנָם, גַּם אִשְׁתִּי תְפַתֵּנִי בִדְבָרִים מְאֹד רַכִּים, כִּי אֵצֵא

------------------
לָעַשְׁתֹּרֶת הַנִּדְגֶּלֶת בָּאֵלִים וּבִכְשָׁפֶיהָ, מְתוּקָה וְנוֹרָאָה,
הָעַשְׁתֹּרֶת הַמּוֹשֶׁלֶת גַּם בִּקְהַל כָּל אֱלֹהֶיהָ
בְּהֶפְקֵר הַהַפְרָאָה,
לְלֹא שֶׁלֶט, בַּעֲצוּמֶיהָ בְּכָל-עֵת וּבְכָל שָׁעָה.
וּבִזְכוּת כָּל חוּט בָּאֶרֶג, כָּל-נִימָה וְנִימָה נִכְנֶסֶת,
לוּלָאָה וַעֲנִיבָה,
יִתְוַסֵּף גַּל חַם כַּפֶּרֶג, אֹשֶׁר חַם עַל גַּבֵּי כֶּסֶת,
אֹשֶׁר אַהֲבָה נְדִיבָה,
בְּכָל פֶּרֶק אֵשׁ תּוֹסֶסֶת חֲמוּדָה וַחֲבִיבָה.
וּבִזְכוּת כָּל-חוּט בָּרֶשֶׁת, כָּל-נִימָה וְנִימָה נוֹסֶפֶת,

------------------
שֶׁלִּי וּלְךָ שֶׁלָּךְ, אִם בְּקוֹלִי תִשְׁמַע.
לֹא בְּחִבָּה וְלֹא כַחֹק דִּבַּרְתָּ.
עִיר זֹה גִדְּלָה אוֹתְךָ, וּנְבוּאָתְךָ תִכְלָא?
רוֹאֶה אֲנִי דְבָרֶיךָ לְרָעָה
לְךָ, וְלֹא יְהִי חֶלְקֵי כְּחֶלְקֶךָ.
בָּאֵל אַשְׁבִּיעֲךָ, נָא אַל תִכְלָא
אֶת עֲצָתְךָ, כֻּלָּנוּ נְחַנְּנֶךָּ.
חִסְרֵי-בִינָה כֻלְּכֶם! וּלְעוֹלָם אֶדֹּם,
כִי אִם פָּתַחְתִּי פִי – וְאָבְדָנְךָ יָבוֹא.
מָה זֹּאת? יָדַעְתָּ וְתַחֲרֵשׁ? הֲלֹא
רָעָה אַתָּה מֵבִיא עָלֵינוּ וְעַל הָעִיר.
נַפְשִׁי אֵין לְהָרֵעַ גַּם לְךָ גַּם לִי.

------------------
וַחֲלוּצוֹת שְׁזוּפוֹת וּקְשׁוֹת-רַגְלַיִם מֵעֲמַל-פֶּרֶךְ,
אֲשֶׁר נִקְבְּצוּ, בָּאוּ מִכָּל קַצְוֵי תֵבֵל הָרְחוֹקִים,
בְּנֵי הַגּוֹלָה הַגְּדוֹלָה בְּאַרְבַּע רוּחוֹת הָעוֹלָם,
אֲשֶׁר לְשָׁם חָדְרָה רוּחַ הַגְּאֻלָּה וּתְחִיַּת הָאָרֶץ.
כּוֹבֵשׁ לוֹ מַעֲמָד הַכְּבִישׁ וְחוֹצֶה אֶת כָּל-הַמֶּרְחַבְיָה,
רֹאשׁוֹ בְּמַעֲרָב וְסוֹפוֹ נָעוּץ בְּמִכְחֲלֵי הֶהָרִים.
יֵשׁ אֲשֶׁר טָס עָלָיו אַבְטוֹ נוֹצֵץ-מִתְנוֹצֵץ בַּחַמָּה
בְּכָל רְמַ"ח אֵבָרָיו, עֲשׂוּיִים מַתֶּכֶת וְלַכָּה;

------------------
שׁוּב הַיָּמָה וּבִנְעִימָה.
נָם הַיָּם וְאֵין מְקִיצוֹ…
וּמִקְצֵה הַיָּם וְעַד קִצּוֹ
נִמְתַּח אֵזוֹר מַיִם חוֹלְמִים,
עוֹטֵר סְעִיפֵי צוּרִים גּוֹלְמִים,
וּכְמִשְׁבֶּצֶת מִלְּכַתְּחִלָּה
שֵׁרַת-כְּרוּם-הַיָּם מַכְחִילָה.
אַךְ בַּמֶּרְחָק נִדְמֶה יָמֵר
אֵיזֶה יֵצֶר נֶעְלָם, טָמִיר,
תָּמִים, עָלוּב – וְלֹא נָדָם –
וּמְקוֹנֵן כִּבְנֵי אָדָם – – –
------------------
הָיָה לַיְלָה, וְחשֶׁךְ מְכַסֶּה אֶת-פְּנֵי הָרָקִיעַ,
אָדָם לֹא רָאָה אוֹתָנוּ: לָקַחְתִּי אֶת-נַפְשׁוֹ בַסָּתֶר; 
אוּלָם כַּאֲשֶׁר הִכֵּיתִיו, הֲרַגְתִּיו בִּנְחֻשְׁתִּי הַחַדָּה,
תֵּכֶף יָרַדְתִּי בִּסְפִינַת כְּנַעֲנִים רָמֵי-עֵינָיִם,
אֶת-פְּנֵיהֶם חִלִּיתִי, הִרְבֵּיתִי לָהֶם מִן-הַבִּזָּה
שֶׁיּוֹבִילוּנִי לְפִּילוֹס וְשָׁם יוֹרִידוּנִי יַבַּשְׁתָּה, 
אוֹ לְאֵלִידָה הַנִּפְלֵאת, אֲשֶׁר בָּהּ יוֹשְׁבִים אֶפֵּיִים. 
אֶפֶס רוּחַ סְעָרָה נְשָׂאָתַם מִשָּׁם וּגְרָפָתַם

------------------
תַּחַת סַרְעַפְתּוֹ בַכָּבֵד וְהִתִּיר אֶת-בִּרְכָּיו הַזְּרִיזוֹת,
עָלָה הַלָּז מִפֵּיאוֹנְיָה שְׁמֵנַת-הַקַּרְקַע, וְהוּא נֶחְשַׁב 
רִאשׁוֹן בֵּין לוֹחֲמֵי לָחֶם – עַד אַסְטֶרוֹפֵּיאוֹס לֹא יָבֹא.
רָאָה זֹאת אַסְטֶרוֹפֵּיאוֹס וַיֵּצֵר לוֹ לְרֵעוֹ שֶׁנָּפַל.
חָשׁ וַיִּתְפָּרֵץ קָדִימָה לִתְגָּר הַקְּרָב בַּדַּנָּאִים.
אוּלָם לֹא יָכֹל לָהֶם, כִּי עָמְדוּ צְפוּפִים – מְגִנִּים
סָבִיב לְגוּפַת פַּטְרוֹקְלוֹס, רָמְחֵיהֶם שְׁלוּחִים לִפְנֵיהֶם. 
אָיַס סוֹבֵב עֲלֵיהֶם, מַעְתִּיר עֲלֵיהֶם בִּדְבָרִים,

------------------
בָּא לִתְשׁוּעָתִי, אִישׁ יְפֵה-תֹאַר וּמַרְאֵה כָמוֹךָ,
נָבוֹן וַחֲכַם-לֵב, כִּי בֶן-מְאֻשָּׁרִים הִנֶּךָּ".
נָשָׂא אֲמָרָיו הַמְּבַשֵׂר מֵמִית-הָאַרְגּוֹס וַיַּעַן:
"אָכֵן הַיָּשִׁישׁ, דִּבַּרְתָּ דְבָרֶיךָ בְטַעַם וָדָעַת!
אֶפֶס הַגִּידָה לִּי עַתָּה וֶאֱמֶת לַאֲמִתָּהּ תַּבִּיעַ: 
אוֹתָם כָּל-אוֹצְרוֹת הַחֶמְדָּה הַמְּשַׁלֵּחַ אַתָּה כֻלָּמוֹ
לְאֶרֶץ אַחֶרֶת וְעַם נֵכָר, וְיִהְיוּ לְךָ אֵלֶּה לִפְלֵיטָה,
וְאוּלַי כֻּלָּם כְּבָר נוֹטְשִׁים אֶת-אִלְיוֹס הַקְּדוֹשָׁה מִפַּחַד

------------------
לָתוּר וְלִדְרֹשׁ הַכֹּל, כִּי זָרָה כְּבָר הָיְתָה לָהּ בְּרוּחָהּ.
אָמְנָם, רָאֲתָה גִיטְל, כִּי רַבּוֹת הַחֲדָשׁוֹת צָמְחוּ
וְאַחֵר הָיָה גַם בְּנָהּ, אֲבָל הֶעְלִימָה עֵינֶיהָ,
מְמָאֲנָה לִרְאֹות הַכֹּל, כִּירֵאָה מִפְּנֵי הַמַּרְאֶה.
כְּפִטְדַּת-הֹדוּ אֲמֻצָּה כֵּן נַעֲשָׂה מַרְאֶה הַבָּצֵק.
לָקְחָה אָז גִיטְל בַּכַּף אֶת הַמַּעֲגִילָה הַחֲלָקָה,
אוֹתָהּ הֶעֱבִירָה עַל פְּנֵי הַבָּצֵק אֶל אַרְבַּע פִּנּוֹתָיו,
הַעֲבֵר וְהַחֲלֵק בְּעֹז לְהַיְּשִׁירוֹ, לַעֲשׂוֹתוֹ לִשְׁכָבָה

------------------
אוֹתָהּ אֶחָד מֵהֶם, וְהִיא הִיא הַדֶּרֶךְ לָקַחַת
לִבּוֹת הַנָּשִׁים הָרַכּוֹת, גַּם עוֹשׂוֹת הַטּוֹב וְהַיָּשָׁר.
אַחֲרֵי-כֵן שָׁאַל לָהּ מִי הִיא, לִשְׁמָהּ וּמֵאַיִן הִיא בָאָה.
צִיְּנָה מִיָּד לוֹ בֵּית אָבִי הַבָּנוּי-חֹמוֹת-גְּבֹהוֹת:
'צִידוֹן עִיר מְכוֹרָתִי, הָעִיר הָעֲשִׁירָה-בִּנְחשֶׁת, 
הִנְנִי בַּת לְאַרִבַּס, הַגֶּבֶר–הַכָּבֵד-בַּנְּכָסִים.
לִסְטִים, אֲנָשִׁים מִטָּפוֹס, הֵמָּה שָׁבוּנִי, וְאָנֹכִי
שָׁבָה מֵאַחַר הַשָּׂדֶה וַיְנַהֲגוּנִי, וּמְכָרוּנִי

------------------
וְנִקִּיתָ אֶת תִּלְבָּשְׁתּוֹ."
הָיָה מְטַפֵּל בּוֹ יוֹם אֶחָד,
וּבַשֵּׁנִי שָׁבַר יָדָיו
וְעֵינָיו נִקֵּר, וּבַשְּׁלִישִׁי
עָשָׂה כָּלָה בּוֹ בַּיֶּלֶד,
וּבַיָּם חִתּוּלָיו זָרַק
וּבָאֵשׁ אֶת עַרְשׂוֹ הִבְעִיר.
וְאוּנְטַמוֹ אוֹמֵר לְנַפְשׁוֹ:
"כִּי לֹא יִצְלַח זֶה כָּל יָמָיו
לְטִפּוּלִים בְּתִינוֹקוֹת,
וּלְמַה יִּצְלַח וּלְמַה נּוֹצַר,
וְאַעֲבִידֶנּוּ בּוֹ, וְיָעַשׂ,
אִם לֹא לִכְרֹת עֵץ מִיָּעַר?"
וַיְשַׁלְּחֶנּוּ לִכְרֹת עֵצִים.
וְקוּלֶרְווֹ בֶּן קָלֶרְווֹ
עָנָה וְאָמַר, וְאֵלֶּה דְּבָרָיו:

------------------
נֶחְפַּז ר' שִׂמְחָה: "לָאו דַּוְקָא! וּמָחָר חָל תַּעֲנִית אֶסְתֵּר,
שְׁמַע מִנָּהּ – פּוּרִים"… "מַאי פּוּרִים! – הִתְקַצֵּף וָוֶה הָרַתְחָן –
פּוּרִים יוֹם-טוֹב אֵינֶנּוּ, וְקַדַּחַת לֹא תֵחַד בַּמַּחֲלוֹת".
– “לִכְשֶׁתִּתְקֹף אֶת אַחֵר” – נָפַל לְתוֹךְ דְּבָרָיו ר' שִׂמְחָה –
פּוּרִים לָאו יוֹם-טוֹב? לָאו-דַּוְקָא"… – “מָחָר בַּבֹּקֶר נֵצֵאָה!” –
גָּזַר ר' מֶנְדֶּל. – “מַאי שְׁטוּתִים?” – הֱפִיגוֹ בְּצוֹנֵן ר' וָוֶה –
“בְּפֵרוּשׁ אִתַּמַּר: בַּבֹּקֶר זַרְעֵךְ תַּפְרִיחִי, – ר' שִׂמְחָה”.

------------------
וְיֶתֶר הַסּוּסִים הִתְפָּרְדוּ, וַיִּצְנַח הָעֹל, וּבְעִרְבּוּבְיָה 
נָפְלוּ הַמּוֹשְׁכוֹת, כִּי סוּסוֹ הַנּוֹסָף מִתְפַּלֵּשׁ בָּאָבָק.
אַךְ אַבְטוֹמֶדּוֹן, תּוֹפֵשׂ-הַכִּידוֹן, הוּא מָצָא תַּחְבֻּלָּה,
תָּפַס אֶת-חַרְבּוֹ הַגְּדוֹלָה מֵעַל פְּנֵי-יְרֵכוֹ הַקָּשָׁה,
מִהֵר וְחָתַךְ הָרְצוּעוֹת, וְלֹא הָיָה לָרִיק כָּל-עֲמָלוֹ:
סוּסָיו הִזְדַּקְפוּ, וְקָמוּ וַיִּמְשְׁכוּ בִרְצוֹעוֹתֵיהֶם. 
שֵׁנִית הִתְקָרְבוּ הַשְּׁנַיִם לִתְגָּר מִלְחֶמֶת הַמָּגוֹר.

------------------
כָּל-הַחֲלוֹמוֹת הַיּוֹצְאִים דֶּרֶךְ פֶּתַח הַשֶּׁנְהָב
שׁוֹנִים הֵם, שָׁוְא יְדַבֵּרוּ, וְהֵם לֹא יָבֹאוּ לְעוֹלָם; 
אַךְ הַחֲלֹומֹות הַיּוֹצְאִים בְּפֶתַח קֶרֶן מְהֻקְצַעַת
אֵלֶּה יִקְרוּ וְיָבֹאוּ לָאָדָם אֲשֶׁר יְרְאֵמוֹ.
אֶפֶס, אֲנִי מְדֻמַּנִי, כִּי זֶה חֲלוֹמִי לֹא עָבַר
אוֹתוֹ הַפֶּתַח, וְאִם-נָעַם הַדָּבָר גַּם לִי וּלְבַר-בִּטְנִי.
אוּלָם לְךָ זֹאת אַגִּידָה, וְשָׁמַרְתָּ אֶת-דְּבָרַי בִּלְבָבְךָ: 
הִנֵּה כְּבָר קָרַב הַיּוֹם הָאָיֹם הַזֶּה, אֲשֶׁר יַרְחִיק

------------------
בְּיַד חָרָשׁ אָמָּן וּמֻמְחֶה הַבָּקִי בְחָכְמָתוֹ הָרַבָּה,
פַּלַּס-אַתֵּנָה כִּי מִלְאָה אֶת-לִבּוֹ חָכְמָה וּבִינָה, –
כָּכָה עָמַד וְלֹא נָטָה גַם אוֹתוֹ הַקְּרָב וְהַמַּעֲרָכָה,
וְרַבִּים עָרְכוּ מִלְחָמָה מִסָּבִיב לִסְפִינוֹת אֲחֵרוֹת,
וְהֶקְטוֹר פָּגַע בְּאָיַס הַגִּבּוֹר הַמְּהֻלָּל, וּשְׁנֵיהֶם 
עָמְלוּ וְיָגְעוּ כְדֵי לִלְכֹּד הַסְּפִינָה הָאֶחָת, וְלֹא יָכְלוּ:
זֶה יֶהְדֳּפֶנּוּ כִּי יִסּוֹג – וְשִׁלַּח בָּאֵשׁ אֶת-הַסְּפִינָה,
זֶה יַרְחִיקֶנּוּ, כִּי אַחַד הָאֵלִים נָחָהוּ עַד הֵנָּה.

------------------
עַל-אַסְקַלָּפוֹס וְעַל-אִיַּלְמֶנּוֹס, וּשְׁנֵיהֶם בְּנֵי אָרֵס,
עַל-מֵרִיאוֹנֵס וַאֲפָרֵס וְעַל-דֵּאִיפִּירוֹס הַמּוֹשֵׁל,
עַל-לִיקוֹמֵדֵס הָאִישׁ הַנַּעֲלֶה מִזַּרְעוֹ שֶׁל-קְרֵיוֹן.
שִׁבְעָה נְשִׂיאִים לַשּׁוֹמְרִים, נָשִׂיא וְנָשִׂיא וּמֵאָה 
שׁוֹמְרִים נְעָרִים לוֹ סָבִיב, בִּידֵיהֶם כִּידוֹנִים אֲרֻכִּים;
יָצְאוּ וַיַּחֲנוּ בַתָּוֶךְ שָׁם בֵּין הַתְּעָלָה וְהַחוֹמָה;
הֶעֱלוּ שָׁמָּה מְדוּרוֹת וְעָרְכוּ אִישׁ אִישׁ סְעוּדָתוֹ.
וַאֲגַמֶּמְנוֹן אָז הוֹבִיל אֶת-נְדִיבֵי הַזְּקֵנִים לְאָהֳלוֹ,

------------------
אָמְנָם הָעָם בּוֹ מְעָט, אַךְ טוֹבָה אַדְמָתוֹ, פּוֹרִיָּה, 
רַבַּת מִרְעֶה וְצֹאן וּכְבֵדָה בַּחִטָּה וָיָיִן.
רָעָב לֹא יֵדַע מֵעוֹלָם הַיּוֹשֵׁב בָּהּ, וְלֹא תִהְיֶה
מַחֲלָה רָעָה וְקָשָׁה בָּאָדָם בֶּן-תְּמוּתָה אֲמֵלָל,
אַךְ כְּשֶׁיִּזְקַן וְיָבוֹא בְּיָמִים הַדּוֹר שֶׁבַּקִּרְיָה,
יָבֹא אַפּוֹלוֹן הַמּוֹרֶה בְּקֶשֶׁת-הַכֶּסֶף וְאַרְטֶמִּיס, 
פִּתְאֹם יִפְגְּעוּ בוֹ בַּחִצִּים הָרַכִּים וְהַנּוֹחִים.
שְׁתַּיִם הֶעָרִים בָּאָרֶץ, וְהֵן חִלְּקוּ הַכֹּל בֵּינֵיהֶן;

------------------
הָלְכוּ וְיָשְׁבוּ שָׁמָּה אֵצֶל פֶּתַח הַשַּׁעַר.
פָּתַח בְּנוֹ שֶׁל-פּוֹלִיבּוֹס, הוּא אֶבְרִימָכוֹס, וְאָמַר: 
"רֵעַי, הִגְדִּיל עֲשׂה טֵלֶמָּכוֹס בִּזְדוֹנוֹ, וּבִצַּע
אֶת-הַמַּסָּע הַזֶּה, אָמַרְנוּ לֹא יַעֲלֶה בְיָדוֹ.
הָבָה וְנוֹרִיד הַיָּמָּה הַטּוֹבָה בַּסְּפִינוֹת הַשְּׁחוֹרוֹת,
נוֹשִׁיב בָּהּ יוֹרְדֵי-הַיָּם, שַׁיָּטִים, לְמַעַן יָחוּשׁוּ
לְהָבִיא לָהֶם הַבְּשׂוֹרָה, לְמַהֵר וְלָשׁוּב הַבָּיְתָה". 
עוֹד זֶה מְדַבֵּר, וַיַּרְא אַמְפִינוֹמוֹס, כִּי הִפְנָה

------------------
חָשׁ וְעַל-פֵּיסַנְדְּרוֹס הִשְׂתָּעֵר בֶּן-אַטְרֵס וַיִּשְׁלֹף אֶת-חַרְבּוֹ 
בַּעֲלַת מַסְמְרוֹת כֶּסֶף, וְזֶה הוֹצִיא מִתַּחַת מָגִנּוֹ
גַּרְזֶן תִּפְאָרָה מְצֻפֶּה נְחשֶׁת, וְקַתּוֹ קַת זַיִת,
יָפָה, חֲלָקָה וּגְדוֹלָה, וְהִתְנַפְּלוּ אִישׁ עַל-רֵעֵהוּ.
הָלַם פֵּיסַנְדְּרוֹס הַקּוֹבַע הַנֶּעֱטָר רַעְמַת-סוּסִים,
פָּגַע בְּצִיצִית-הַקּוֹבָע, וְהַלָּז פָּגַע בְּמֵצַח מִשְׁנֵהוּ, 
בְּשֹׁרֶשׁ הָאַף, בְּהִתְקָרְבוֹ וַתִּתְבַּקַּעְנָה עַצְמוֹתָיו,
נָשְׁרוּ עֵינָיו מְאָדָּמוֹת, נָפְלוּ אֶל-רַגְלָיו בָּאָבָק.

------------------
אֵלֶּה שֶׁפֵּרְכוּ אֶת-בִּרְכַּי פֹּה בַּעֲבוֹדַת-הַפֶּרֶךְ,
לַעֲשׂוֹת קֶמַח-שְׂעוֹרִים, לְוַאי יֹאכְלוּ סְעֻדָּה אַחֲרוֹנָה!"
כָּכָה הִבִּיעָה; וַיָּגֶל אוֹדִיסֵס לִשְׁמוֹעַ הַנַּחַשׁ 
וְאֶת-קוֹל הָרַעַם, קוֹל זֶבְס, כִּי זָמַם לְהִנָּקֵם מִזֵּדִים.
וְיֶתֶר הַשְּׁפָחוֹת הַיּוֹשְׁבוֹת בְּאַרְמוֹן-אוֹדִיסֵס הַיָּפֶה
בָּאוּ הִתְקַבְּצוּ וְהִבְעִירוּ אֵשׁ לֹא-תִיעַף בַּכִּירָה.
אַךְ טֵלֶמָּכוֹס הָעֶלֶם הָאֱלֹהִי קָם מִיצוּעוֹ,
לָבַשׁ בְּגָדָיו וַיָּשֶׂם עַל-כְּתֵפוֹ אֶת-חַרְבּוֹ הַחַדָּה, 

------------------
עֲצַבֵּי שַׁיִשׁ קְדוֹשִׁים לִי בְּמִלְחֶמֶת גּוֹי וָגוֹי.
מִתּוֹךְ שְׁנֵים-עָשָׂר פְּצָעִים זָב גַם דָּמִי זֶה כַּיּוֹם, –
לֹא עַל קַרְקָעִי דָּמִי בָא, וְאִם תַּאְדִּים הַתְּהוֹם.
מִי אַתֶּם דָּמַי רוֹתְחִים בִּי? דְּמֵי דוֹר הַמִּדְבָּר? כָּךְ!
דַּם כּוֹבְשֵׁי כְּנַעַן דָּמִי הוּא, קוֹלֵחַ וְאֵינוֹ נָח.
שׁוּב קוֹרֵא לִי הַשִּׁיר הָעָז, מַנְגִּינַת דָּם וָאֵשׁ:
עֲלֵה בָּהָר וּרְעַץ הַכָּר, כָּל-מַה-שֶּׁתִּרְאֶה – רֵשׁ!
הֵילִילוּ יוֹשְׁבֵי מָעֹז יָם, בַּת-פְּלֶשֶׁת מַר לָהּ מָר –

------------------
"הֶקְטוֹר בְּנוֹ שֶׁל-פְּרִיאַמּוֹס, שַׁלָּמָה רָחַקְתָּ מִמֶּנּוּ
שֶׁבֶת וּבְאֶפֶס כָּל-אוֹנִים? הֲצָרָה בָאַתְךָ אוֹ פָגַע? 
עָנָה לוֹ הֶקְטוֹר מְנוֹפֵף-הַקּוֹבַע וְקוֹלוֹ לֹא נִשְׁמָע:
"הַגֵּד מִי אַתָּה, הַטּוֹב שֶׁבָּאֵלִים, שֶׁבָּאתָ וְלִי תִשְׁאָל?
אֵינְךָ יוֹדֵעַ, כִּי אָיַס הַמַּרְעִים-בַּקְּרָב הֲמָמַנִי
בְּאֶבֶן הַשָּׂדֶה בְלִבִּי עַל-יַרְכְּתֵי הַסְּפִינוֹת, וְאָנֹכִי
מַכֶּה בְרֵעָיו, וַיִּקַּח מִמֶּנִּי אֶת-כֹּחִי הַסּוֹעֵר? 
אָכֵן אָמַרְתִּי, עוֹד הַיּוֹם מְנַת חֶלְקִי עִם-הַחֲלָלִים,

------------------
אֲשֶׁר גָּדַל אִתָּהּ עַל-פְּנֵי הַשָּׂדֶה."
שָׁמַע הַצַּיָּד אֶת דְּבָרָיו וַיֵּלֶךְ.
וַיִּקַּח אִשָּׁה יְפַת-תֹּאַר קְדֵשָׁה,
וַיֵּלְכוּ מִשָּם וַיַּיְשִׁירוּ נִכְחָם.
וַיְהִי בַּיּוֹם הַשְּׁלִישִׁי וַיַּגִּיעוּ
וַיַּעַמְדוּ בַשָּׂדֶה הַהוּא אֲשֶׁר נוֹעָד,
הַצַּיָּד וְהָאִשָּׁה, וַיֵּשְׁבוּ עַל הַשֹּׁקֶת.
וַיַּעֲשׂוּ בַמָּקוֹם הַהוּא יוֹם אֶחָד וְיוֹם שֵׁנִי.
וְהִנֵּה הַבְּהֵמָה בָאָה וַתֵּשְׁתְּ עַל הַשֹּׁקֶת,
וְרֶמֶשׂ-הַמַּיִם יְשַׂחֵק כְּטוֹב-לִבּוֹ בַנָּהָר.

------------------
עַל כְּרִיכָה שֶׁל מָגָג בְּמִנְהָרָה מַשְׁחִירָה,
אוֹ תָּחוּב בִּגְדִירָה,
אוֹ בְּזָוִית שֶׁל בִּקְתָּה מַסְרִיחָה וּמְחַנְּקָה
עַל בַּד הָאֲלַנְקָה, –
אֲנִי אֲרַיָּוֶךְ מִדָּמִי – דְּמֵי לִבִּי –
עוֹדֶנִּי בְאִבִּי.
וְאָנֹכִי יָדַעְתִּי, בָּעוֹלָם הַגָּדוֹל
לֹא יַחְדְּלוּ חָדוֹל
הַדָּם וְהַדִּמְעָה לְעוֹלָם, לְעוֹלָם…
וְאִם לֹא נִשְׁמַע קוֹלָם, –
כָּל טִפָּה וְטִפָּה לֹא שָׁוְא הֶאְדִּימָה,
קְדוֹשָׁה וַחֲמִימָה,
לֹא נִגְּרָה בִכְדִי, לֹא תִפּוֹל שָׁוְא אַרְצָה,
בִּלְתִּי אִם פָּרְצָה

------------------
אַחַר נָשׁוּבָה וְנַעֲרֹךְ מִלְחָמָה, עַד יַפְרִיד בֵּינֵינוּ
אַחַד הָאֵלִים, כִּי יִתֵּן הַתְּשׁוּעָה לְאֶחָד מִשְּׁנֵינוּ".
כָּכָה הִבִּיעַ; וְהֵמָּה מַחֲרִישִׁים, נֶאֶלְמוּ דוּמִיָּה.
הוֹחִיל עַד בּוֹשׁ, וְדִיאוֹמֵדֵס הַקּוֹרֵא-בְחַיִל עָנָהוּ:
"אִישׁ אַל-יָהִין מִכֶּם לָקַחַת אוֹצְרוֹתָיו שֶׁל-פָּרִיס, 
גַּם אֶת-הֶלֶּנָּה לֹא יִקָּח! גַּם תִּינוֹק וְשׁוֹטֶה יָבִינוּ:
נֶחְתַּךְ גְּזַר-דִּינָהּ שֶׁל-טְרוֹיָה וְכָלְתָה אֵלֶיהָ הָרָעָה!"
כָּכָה שָׂח; וַיָּרִיעוּ לְעֻמָּתוֹ כָל-בְּנֵי הָאֲכַיִּים

------------------
כִּי בַחֲלוֹם חֶזְיוֹן לַיְלָה מַרְאֵה אֱלֹהִים לָהּ נִגְלָה.
אַךְ הַחֲתָנִים מַפְלִיגִים וְעוֹשִׂים בִּנְתִיבוֹת הַמָּיִם,
חוֹמְסִים בְּלִבָּם מְזִמּוֹת עֲלֵי טֵלֶמָּכוֹס לְאַבְּדוֹ.
יֵשׁ אִי בְּאֶמְצַע הַיָּם זָרוּעַ אֲבָנִים וּסְלָעִים,
בְּאֶמְצַע הַתְּחוּם בֵּין אִתָּקָה וּבֵין סַמּוֹס רַבַּת-הַסְּלָעִים, 
שְׁמוֹ אַסְטֶרִיס, וְאֵינוֹ גָדוֹל, וּנְמֵלִים בָּאִי לָאֳנִיּוֹת,
נָמֵל מִכָּאן וּמִכָּאן, וְשָׁם אָרְבוּ לוֹ בְנֵי-הָאֲכַיִּים.
שִׁיר חֲמִישִׁי: מְעָרַת קָלִיפְּסוֹ. רַפְסוֹדַת אוֹדִיסֵס.

------------------
קָרַב וַיִּתְלֹשׁ הַחֵץ מִתּוֹךְ הַחֲגוֹרָה הַצְּמוּדָה;
אַךְ בְּהִתָּלֵשׁ הַחֵץ הִתְרוֹפְפוּ אַנְקוֹלָיו הַחַדִּים.
הִתִּיר אֲזוֹרוֹ הַמַּזְהִיר יְקָרוֹת וְהַסִּינָר מִתַּחְתָּיו, 
גַּם אֶת-כֶּסֶת הַפַּח, בָּהּ עָמְלוּ חָרָשֵׁי נְחֹשֶׁת.
אַחֲרֵי הִתְבּוֹנְנוֹ בַפֶּצַע, בּוֹ חָדַר הַחֵץ הַמְּרִירִי,
מָצַץ הַדָּם מִן-הַפֶּצַע וּבְדַעַת כִּסָּהוּ בְעֶשְׂבֵי
תְּרוּפָה, שֶׁמְּסָרָם בִּידִידוּת לְפָנִים כִירוֹן לְאָבִיו.
הֵמָּה טְרוּדִים עַל-יַד מֶנֶּלָּאוֹס הַקּוֹרֵא-בְחָיִל, 

------------------
זָכַר אִישׁ אִישׁ אֶת-הַמְּנוּחָה וְנֶהֱנָה מִמַּתְּנַת-הַשֵּׁנָה.
שִׁיר שִׁבְעָה עָשָׂר: טֵלֶמָּכוֹס הוֹלֵךְ לְאִתָּקָה
אֵאוֹס יְלִידַת-הַבֹּקֶר, וְרֻדַּת-הָאֶצְבָּעוֹת, אַךְ תּוֹפַע,
קָם טֵלֶמָּךְ בֶּן-אוֹדִיסֵס הָאִישׁ הָאֱלֹהִי, יַקִּירוֹ,
קָשַׁר אֶל-תַּחַת רַגְלָיו הַצַּחוֹת הַסּוּלְיוֹת הַנָּאוֹת,
תָּפַשַׂ הַכִּידוֹן הַשַּׂגִּיא הַמַּתְאִים לְיָדָיו הַחֲזָקוֹת,
פּוֹנֶה לָלֶכֶת הָעִירָה, וַיֹּאמֶר לְרוֹעֵה-הַחֲזִירִים: 
"אַבָּא, הִנֵּה אָנֹכִי הוֹלֵךְ הָעִירָה לְמַעַן

------------------
לִנְפֹּל בְּיָדֵינוּ אֲנַחְנוּ וְהָיְתָה לְעִיֵּי מַפָּלָה.
הַסְכֵּת אֵת אֲשֶׁר אַגִּידָה, קָרוֹב הַיּוֹם בּוֹ תִמָּלֵט
וְנַסְתָּ עַל-נַפְשְׁךָ מִתְחַנֵּן אֶל-זֶבְס וְאֶל-יֶתֶר הָאֵלִים,
קַלִּים כִּי יִהְיוּ סוּסֶיךָ הֲדוּרֵי-הָרַעְמָה מִגִּזִּים,
עֵת יִשָּׂאוּךָ הָעִירָה מְעַפְּרִים בְּאָבָק בַּמִּישׁוֹר". 
כָּכָה דִבֵּר, וּפִתְאֹם הִתְרוֹמְמָה מִימִינָם הַצִּפּוֹר,
נֶשֶׁר מְרַחֵף בַּמָּרוֹם – וַיָּרַע כָּל-עַם הָאֲכַיִּים
לְמַרְאֵה הָאוֹת וְהַמּוֹפֵת. וְהֶקְטוֹר הַנֶּהְדָּר מְדַבֵּר:

------------------
יִתְאַסְּפוּ יַחַד הָאֲנוּנָקִים, הָאֵלִים הָאַדִּירִים,
וְגַם מָמֶתוּם, הַיּוֹצֶרֶת הַגְּדוֹלָה;
אִתָּם יַחְדָּו תַּחֲרֹץ גּוֹרַל-אָדָם,
יוֹצִיאוּ בְמִסְפָּר יְמֵי-חַיֵּי-אָדָם,
רַק אֶת-יוֹם-הַמָּוֶת, אוֹתוֹ לֹא יוֹעִידוּ."
לוּחַ אַחַד-עָשָׂר
וַיַּעַן אוֹתוֹ גִלְגָּמֶשׁ וַיֹּאמֶר לְאוּת-נַפִּשְׁתִּים שׁוֹכְנִי-הַמֶּרְחַקִּים:
"עֵינַי הָרוֹאוֹת אוֹתְךָ, אוּת-נַפִּשְׁתִּים,
וְאַתָּה אֵינְךָ גָּדוֹל מִמֶּנִּי.
דָּמִיתָ לִי כִּדְמוֹת אָב לְיוֹצְאֵי-חֲלָצָיו,
נִבְרֵאתָ כַּאֲשֶׁר נִבְרֵאתִי אָנִי.

------------------
כִּשְׁפֵיכֶן, הֵן גַּם לֹא נִקְרֵאתִי
לָקַחַת חֶלְקִי 
וְעוֹד רַע מִּזֶּה: הַכֹּל בִּשְׁבִיל
בֵּן קְשֵׁה-עֹרֶף זֶה, אֱוִיל,
הָעוֹשֶׂה כַּעֲשׂוֹת כָּל-אָדָם:
לָכֶן לֹא-כְלוּם, וְהַכֹּל בְּיָדָם.
נָא תַקְּנוּ זֹאת. וְעַתָּה צְאֶינָה,
עַל שְׂפַת הָאֲכֵירוֹן חַכֶּינָה
לִי מָחָר הַשְׁכֵּם. יָבוֹא שָׁם
לִדְרֹש לַעֲתִידוֹ הַנָּם.
הָכִינוּ הַכֹּל, וּבִידֵיכֶן
שֶׂאנָה כֵלִים וְקִסְמֵיכֶן.
אֲנִי אַאֲוִירָה. עוֹד הַלֵּיל
עָלַי לְעוֹלֵל נוֹרְאוֹת-אֵל
וְלִגְמֹר עַד הַצָּהֳרָיִם.
הֲלֹא שָׁם תְּלוּיָה טִפַּת מַיִם

------------------
דָּבָר לֹא שָׁמָעְתִּי.
חֲבִיבָה. צָרִיךְ אֲנִי לָדַעַת
אֶת דֶּרֶךְ הַמִּנְהָרָה, אֶת הַנִּקְרָה,
אֲשֶׁר בָּהּ יֵלְכוּ וְיָבִיאוּ שָׁבֶר.
וְאֵיךְ זֶה אֵדָע? וּכְלוּם יַגִּיד?
אִם תִּרְצִי – תֵּדָעִי; אִם תַּחְפֹּצִי – יַגִּיד.
אֵינֶנִּי יְכוֹלָה…
אַתְּ יְכוֹלָה.
הִתְבּוֹנְנִי וּרְאִי הַצָּמִיד… זָהָב חָרוּץ,
וְאֵלֶּה אַבְנֵי יְקָר… הַשֹּׁהַם וְהַיַּהֲלוֹם.
טְהוֹרִים כְּטֹהַר מֵי הַדִּמְעָה… חֶשְׂפִּי זְרוֹעֵךְ.
והָאֶצְעָדָה… לְמַלְכַּת שְׁבָא לֹא הָיְתָה
כְּמוֹתָהּ.
כְּלוּם זֶה הַכֹּל?

------------------
נַסְטֵס נָחָה הַקָּרִים, שֶׁשְּׂפָתָם שְׂפַת עִלְּגִים וְגַסָּה,
יוֹשְׁבֵי מֵילֵטוֹס וְהַרְרֵי פְתִירֶס הַנֶּחְפִּים אִילָנוֹת,
גְּדוֹת הַנַּחַל מַיַּנְדְּרוֹס וְתוֹעֲפוֹת גִּבְעוֹת מִיקַלָּה;
אֵלֶּה נְשִׂיאִים לָהֶם – אָמְפִימָכוֹס וְנַסְטֵס, 
נַסְטֵס וְאָמְפִימָכוֹס שְׁנֵי בְנֵי נוֹמִיּוֹן הַיָּפִים,
הוּא אֲשֶׁר בָּא לְהִלָּחֵם מְקֻשָּׁט בְּזָהָב כְּנַעֲרָה.
פֶּתִי זֶה! כִּי הַזָּהָב לֹא פָדָה אֶת נַפְשׁוֹ מִמָּוֶת,
נָפַל בְּיַד נֶכֶד אֵאַקּוֹס קַל-הָרַגְלַיִם בַּזֶּרֶם,

------------------
כֹּה בוֹשַׁשְׁתְּ לְהַכְנִיסוֹ?
חֶפְצִי לָדַעַת, מֶה הָיָה.
אָתָא חֲשָׁד יְסוֹד אֵין לוֹ;
אַךְ גַּם חֵטְא שֶׁטָּפְלוּ
יַכְאִיב הַלֵּב.
וַאֲשֵׁמִים הַשְּׁנָיִם?
כֵּן.
מַה יֵּשׁ?
אַךְ דַּי לָנוּ, דָּי, הֵן סָבַלְנוּ כֹה,
בַּמָּקוֹם נִפְסַק יַעֲמֹד הָרִיב.
רוֹאֶה אַתָּה, לְאָן הִגַּעְתָּ, אִישׁ נָבוֹן?
זְנַחְתָּנִי אַף לִבְּךָ תַקְשֶׁה אֵלָי.
הוֹי מַלְכִּי, כַּמָּה הָיוּ דְּבָרַי אֵלֶיךָ!
דַּע: טִפֵּשֵׁ וָרֵיק זֶה לִבִּי מִדַּעַת
גַּם הָיָה, מִמְּךָ אִם פָּנַי אַפְנֶה.
הֵן אַתָּה בְחֹזֶק-יָד גַּם נִהַלְתָּ

------------------
נָקִי יָצָא מִכָּל זְכֻיּוֹתָיו הַפְּרָטִיּוֹת כְּאֶחָת!" –
לָחַשׁ עַל אֹזֶן שְׁמוּאֵל-בּוּץ מַתִּתְיָה סֶמֶן הָרוֹקֵחַ.
בְּשָׁאוֹן, הֲמֻלָּה וּבְקוֹל יָשׁוּבוּ לְשִׂיחָתָם הַמְּדַבְּרִים,
וְנִמְלָא הָאוּלָם מִפֶּה לְפֶה וִכּוּחִים עַלִּיזִים.
דְּחוּפוֹת, נִדְחָקוֹת בֵּין קְהַל-הַקְּרוּאִים תֵּצֶאנָה הַנָּשִׁים,
קְרוֹבוֹת-מִרְיָם וְכָל רֵעוֹתֶיהָ וּבָאוֹת-הַבָּיִת,
עָרְכוּ שֻׁלְחָנוֹת וְשָׂמוּ סְדִינִים צַחִים עָלֵימוֹ.
בְּצִלְצֵל עָלֵז וָחַי נִכְנְסוּ צִנְצָנוֹת וְקַנְקַנִּים

------------------
וּבְמַעְגַּל הַקְּסָמִים, בַּגָּפְרִית מָשׁוּחַ,
שָׁם יַעֲמֹד הַמֶּלֶךְ, לֹא לִבּוֹ יָנוּחַ.
וִיצוּרֵי עֲרָפֶל וּצְלָמִים נִשְׁעָרִים…
אֶגְלֵי הַזֵּעָה עַל לֶחְיוֹ נִגָּרִים.
אַף רוּחוֹ בּוֹ רָפְתָה, גַּם נַפְשׁוֹ דּוֹאָבֶת.
מַה יִמַּס בּוֹ לִבּוֹ וַיִּנָּבֵּא הַמָּוֶת!
וְחַיָּיו בַּמַּחֲזֶה יַּעַבְרוּ, יֶאֱתָיוּ…
“הַנַּח לִי, הַנַּח לִי!” – שְׂפָתָיו יִבְעָיוּ.
עֲלָטָה… אֵשׁ זְוָעוֹת… דִּמְמַת הַשַּׁחַת…
מַעְגַּל הַקְּסָמִים וַעֲשַׁן הַקַּלַּחַת…
וַיִּזְכֹּר הַמֶּלֶךְ אֶת גֶּבַע וַעֲלוּמָיו,

------------------
לִבּוֹ מְאֹד יִכְאַב לְךָ, יְרַחֶמְךָ, וְאִם-רָחַק מִמֶּךָּ.
פָּקַד עָלֶיךָ, קוּם הָרֵק אֲכַיִּים יְפֵי-הַמַּחְלָפוֹת 
תֵּכֶף מִיָּד, כִּי-עַתָּה תִלְכֹּד אֶת-קִרְיַת הַטְּרוֹיִים
רַחֲבַת-הַדְּרָכִים; כִּי אֵין עוֹד יוֹשְׁבֵי אוֹלִימְפּוֹס הַנִּצְחִים
פּוֹסְחִים עַל-שְׁתֵּי הַסְּעִפִּים, וְהֵרָה הָפְכָה לֶב-כֻּלָּם
בְּתַחֲנוּנֶיהָ- וַתּוּכַל, וְכָלָה חָרַץ עַל-טְרוֹיִים
זֶבְס. וְשָׁמַרְתָּ בְלִבְּךָ אֶת-דְּבָרַי אֵלֶּה". כֹּה אָמַר. 
חָלַף וְהִסְתַּלֵּק, וְאָנֹכִי שְׁנָתִי הַמְּתוּקָה חָלָפָה.

------------------
לֵיזֶר הַשַּׁמָּשׁ – וְהָרַב וְרַב לֵיבּ – בִּגְדֵיהֶם אֲרֻכִּים,
וְהָיוּ מְכֻבָּדִים עַל פְּנֵי הָעָם וְקוֹלָם נִשְׁמַע בַּקָּהָל.
אֵלֶּה הָיוּ כָּל “כְּלֵי-הַקֹּדֶשׁ” בְּקַ"ק בִּילִיבִרְקָה.
וְהָיוּ עוֹד שְׁנַיִם עֲלֵיהֶם, וְעַד אֵלֶּה לֹא בָּאוּ הַשְּׁנַיִם,
וְהֵמָּה: חֲוֵדִיר פַּסְקָה, וְחִוְרָה מְטֹרֶפֶת-הַדָּעַת.
חֲוֵדִיר – אִישׁ רָזֶה וָרָם, וְאַפּוֹ כְּמִגְדַּל הַלְּבָנוֹן
כַּאֲשֶׁר אַחֲזָה בוֹ אֵשׁ, וְעֵינָיו חַכְלִילוֹת מִיַּיִן.
מָתוּן הָיָה בְּמִדּוֹתָיו, וְשׁוֹמֵר אֶת חַצְרוֹת הַיְּהוּדִים

------------------
נָשָׂא אִמְרָתוֹ הַכָּרוֹז וַיְדַבֵּר בְּקֶרֶב הַשְּׁפָחוֹת:
“הִנֵּה, הַמַּלְכָּה, שָׁב בְּנֵךְ אֲשֶׁר אָהַבְתְּ מִן-הַדָּרֶךְ”.
קָרַב רוֹעֵה-הַחֲזִירִים אֶל-פֵּנֶלּוֹפָּה וַיְדַבֵּר
כְּכָל-אֲשֶׁר שָׂם בְּפִיהוּ בְּנָהּ הֶחָבִיב וְצִוָּהוּ.
אַךְ כְּכַלּוֹתוֹ לַעֲשׂוֹת אֶת-כָּל-פְּקֻדָּתוֹ, הִזְדָּרֵז 
אֶל-הָעֲדָרִים וַיַּעֲזֹב אֶת-הֶחָצֵר וְהָאַרְמוֹן.
אַךְ הַחֲתָנִים הִתְעַצְּבוּ אֶל-לִבָּם, קָצְפוּ; וְיָצְאוּ
מִן-הָאוּלָם, וּלְאֹרֶךְ חוֹמַת-הֶחָצֵר הַגְּבוֹהָה

------------------
גִּזְרֵי לִבְנֶה, גְּזָרִים רַבִּים,
כַּמָּה מֵאוֹת בַּדֵּי אַלָּה,
אַלְפֵי צַבִּים מְלֵאִים קְלִפָּה
וְאֶת הָאֵשׁ בַּגְּזָרִים שִׁלְּחוּ –
וּבַנְּסָרִים נֶאֱחָזָה.
וְאֶת הַיֶּלֶד אָז הִשְׁלִיכוּ
בּוֹ בַּמּוֹקֵד, בַּלֶּהָבָה.
וְהַמּוֹקֵד בּוֹעֵר הוֹלֵךְ
יוֹם וְעוֹד יוֹם; בַּיּוֹם הַשְּׁלִישִׁי
שׁוּב הִתְכַּנְּסוּ, הִסְתַּכָּלוּ:
יוֹשֵׁב לוֹ הַבֵּן בָּאֵפֶר,
עַד חֲלָצָיו בְּתוֹךְ אֵפֶר,
יָדוֹ תֹּאחֵז אֶת הַמַּחְתָּה,
מַחְתָּה יֵיטִיב בָּהּ הַמְּדוּרָה,
יוֹשֵׁב, חוֹתֶה הַגֶּחָלִים,

------------------
גְּבִרְתִּי, טָעוּת שֶׁבַּטָּעֻיּוֹת אֲנִי אוֹמֵר לָךְ!
Cucullus non facit monachum
זֹאת אוֹמֶרֶת: מֹחִי אֵינֶנּוּ מְגֻוָּן כִּמְעִילִי שֶׁלִּי.
מָדוֹנָה, תַּרְשִׁי לִי לְהוֹכִיחַ לָךְ כִּי אַתְּ שׁוֹטָה.
כְּלוּם תּוּכַל?
בְּאֹפֶן מְצֻיָּן, מָדוֹנָה טוֹבָה.
הָבֵא רְאָיוֹת.
קֹדֶם כֹּל צָרִיךְ אֲנִי לִבְחֹן אוֹתָךְ, מָדוֹנָה.
יוֹנָתִי חֶמְדָּתִי עֲנִי לִי.
בְּאֵין דָּבָר אַחֵר לְהֶסַּח הַדַּעַת, אֶשְׁמַע רְאָיוֹתֶיךָ.
מָדוֹנָה טוֹבָה, מַדּוּעַ אַתְּ עֲצֵבָה?
לֵיצָנִי הַטּוֹב, כִּי מֵת אָחִי.

------------------
יִישְׁנוּ בִמְעוֹנוֹתָם
רָאשֵׁיהֶם יָלִיטוּ
סֻגְּרוּ נְחִירֵיהֶם
אֵין אִישׁ רוֹאֶה רֵעֵהוּ:
גֻּנְּבוּ חֶפְצֵיהֶם אֲשֶׁר לִמְרַאֲשׁוֹתָם
וְהֵמָּה לֹא יָדְעוּ זֹאת:
הַכְּפִירִים יוֹצְאִים מִמְּאוּרוֹתָם
הַצִּפְעוֹנִים יַפְרִישׁוּ
חֹשֶךְ וַעֲלָטָה
תֵּבֵל נֶאֶלְמָה דוּמִיָּה:
כִּי יוֹצְרָם שָׁכַן מֵעֵבֶר חוּג-הַשָּׁמָיִם:
אוֹר תָּאִיר הָאָרֶץ
כִּי תַעֲלֶה בְּחוּג הַשָּׁמָיִם:
כִּי תִגַּהּ דּוּמָם כַּשֶּׁמֶשׁ
תְּגָרֵשׁ עֲלָטָה:
כִּי תְּשַׁלַּח קַרְנֶיךָ
תָּחֹגְנָה שְׁתֵּי הָאֲרָצוֹת יוֹם יוֹם:

------------------
צְאֶינָה, קְסֹמְנָה וּמְחֶאנָה לוֹ כָף,
אֶפְקֹד לָאֲוִיר וְיַעַן בְּקוֹל.
אַתֶּן תֵּצֶאנָה לוֹ סָבִיב בִּמְחוֹל-
מַחֲנַיִם וְיאֹמַר הַמֶּלֶךְ הַטּוֹב:
כְּעֶרְכִּי כִּבְּדוּנִי בַּעֲלוֹת-הָאוֹב.
מֶקְבֶּת
אַךְ אֵיפֹה הֵן? נֶעֶלְמוּ? שָׁעָה זוֹ
אֲרוּרָה לָעַד בְּלוּחַ יָמִים. מִי שָׁם?
הִכָּנֵס! מִי בַּחוּץ?
לֶינוֹקְס
מָה רְצוֹן אֲדוֹנִי?
מֶקְבֶּת
אֶת הָאֲחָיוֹת
הַקּוֹסְמוֹת הֵן רָאִיתָ?
לֶינוֹקְס
לֹא רְאִיתִין.
מֶקְבֶּת
הַאָמְנָם לֹא עָבְרוּ עַל פָּנֵינוּ?
לֶינוֹקְס
אָכֵן,
לֹא, אֲדוֹנִי.
מֶקְבֶּת

------------------
יֶשְׁנָן רַבּוֹת שֶׁאֵינָן נְשׂוּאוֹת אֶלָּא כְדֵי לְהִפָּטֵר מֵעֻלָּם שֶׁל אֲבוֹתֵיהֶן וְלִהְיוֹתָן יְכוֹלוֹת לַעֲשׂוֹת כְּכָל הָעוֹלֶה עַל רוּחָן, וְיֶשְׁנָן, גְּבִרְתִּי, שֶׁאֵין נִשּׂוּאֵיהֶן אֶלָּא עִנְיַן-סַפְסָרוּת, וְהֵן נִשָּׂאוֹת לְאִישׁ כְּדֵי לְהַשִּׂיג דְּמֵי אַלְמְנוּת וּלְהִתְעַשֵּׁר בְּמוֹת בַּעְלָן, וְהֵן נִשָּׂאוֹת מֵאִישׁ לְאִישׁ בְּלִי מוּסַר-כְּלָיוֹת אַךְ כְּדֵי לָרֶשֶׁת אוֹתוֹ.
נָשִׁים מֵעֵין אֵלֶּה אֵינָן מְבַקְשׁוֹת נִמּוּקִים יְתֵרִים וְאֵינָן שָׂמוֹת לֵב אֶל הָאָדָם וְטִיבוֹ.

------------------
הָיוּ הַכְּלָבִים וְהָעַיִט אוֹכְלִים מִבְּשָׂרוֹ, וְהוּא שׁוֹכֵב
הַרְחֵק מֵאָדָם הָעִיר בַּשָּׂדֶה, וּנְשֵׁי הָאֲכַיִּים 
בֹּכוֹת לֹא הָיוּ לוֹ, יַעַן כִּי עוֹלֵל עֲלִילָה נוֹרָאָה.
עֵת שָׁם אָנוּ נִלְחָמִים, וְסוֹבְלִים תְּלָאוֹת-מִלְחָמָה,
יָשַׁב הוּא שַׁאֲנָן בְּעֻמְקָהּ שֶׁל-אַרְגּוֹס הַבְּרוּכָה-בְּסוּסִים,
סוֹבֵב בְּכַחַשׁ וּדְבָרִים לֵב אֵשֶׁת הָאִישׁ אֲגַמֶּמְנוֹן.
גַּם קְלִיטֵימְנֵסְטְרָה הַנַּעֲלָה הֵן בָּחֲלָה נַפְשָׁהּ בַּתְּחִלָּה 
בְּפֹעַל הָאָוֶן הַלָּה, וּבְלִבָּה לָהּ שֵׂכֶל טוֹב קִנֵּן.

------------------
שֶׁל-בֶּן-פַּנְתּוֹאוֹס הַגִּבּוֹר בְּיָדוֹ הַנַּעֲרָצָה, 
אָכֵן אַחַד הָאַרְגֵּאִים מִפֹּה יִשָּׂאֶנָּה בִּבְשָׂרוֹ,
יֵלֵךְ, עָלֶיהָ יִשָּׁעֵן, בְּדַרְכּוֹ אֶל-מִשְׁכְּנוֹת-הַדֵס!"
כָּכָה הִתְהַלָּל, אַךְ הֵמַר לִבְנֵי-הָאַרְגֵּאִים בְּשִׂישׂוֹ.
וְיוֹתֵר מִכֹּל חָרָה אַפּוֹ שֶׁל-אָיַס הַגֶּבֶר הַנָּבוֹן
בְּנוֹ שֶׁל-טֶלַּמּוֹן, כִּי קָרוֹב עַל-יָדוֹ שָׁם נָפַל הַגִּבּוֹר. 
מִהֵר וַיָּטֶל חֲנִיתוֹ הַנּוֹצְצָה בַגֶּבֶר הַנָּסוֹג.
אַךְ פּוּלִידַמַס הוּא נִמְלַט מֵרֹעַ הַגְּזֵרָה הַשְּׁחוֹרָה,

------------------
וּכְאַחַד מִסַּנְדַּלַּיִךְ
לוּ אֶהְיֶה וְאֻשַּׁרְתִּי לָעַד.

------------------
עַתָּה אֶכְרַע אֲחַלֶּה פָנַיִךְ, בְּשֵׁם אָבִיךְ זֵאוּס,
אֵין אֲנִי מַאֲמִין, כִּי בָאתִי לְאִתָּקָה הַצּוֹפָה-לְמֵרָחוֹק, 
בְּאֶרֶץ אַחֶרֶת אֶתְהַלֵּךְ וְאַתְּ מְתַעְתַּעְתֵּנִי, דּוֹמַנִי,
כִּי מִדֵּי דַבְּרֵךְ לִי כָּכָה, שׁוֹלָל אֶת-לִבִּי תוֹלִיכִי,
אִמְרִי, הַאֻמְנָם הִגַּעְתִּי אֶל-אֶרֶץ אֲבוֹתַי אָהַבְתִּי?"
לוֹ אֲמָרֶיהָ הֵשִׁיבָה הָאֵלָה בְּהִירַת-הָעָיִן:
"לְעוֹלָם לִבְּךָ בְּחֻבְּךָ יֶהְגֶּה שְׂעִפִּים כָּאֵלֶּה. 
הִנֵּה לָכֵן גַּם לֹא אוּכַל לַעֲזֹב אוֹתְךָ בְּרָעָתְךָ.

------------------
אוּלַי נָפַל שְׁאֵר בְּשָׂרְךָ לְנֹכַח חוֹמַת עִיר טְרוֹיָה,
גִּבּוֹר מִלְחָמָה, חֲתָנְךָ אוֹ אוּלַי חוֹתֶנְךָ שֶׁהֵמָּה
קְרוֹבִים לְלִבֵּנוּ בְּיוֹתֵר אַחֲרֵי דָמֵנוּ וְשִׁבְטֵנוּ?
וְאוּלַי גֶּבֶר עֲמִיתְךָ אֲשֶׁר אֲהַבְתּוֹ כְּנַפְשֶׁךָ
גִּבּוֹר מִלְחָמָה, לֹא נוֹפֵל בְּעֵינֶיךָ מֵאָח בֶּן-אִמֶּךָ, 
גֶּבֶר עֲמִיתְךָ וְנָבוֹן וּבְלִבּוֹ תְּבוּנָה וָדָעַת?"
שִׁיר תְּשִׁיעִי: אֲשֶׁר סֻפַּר לְאַלְקִינוֹאוֹס: מַעֲשֵׂה הַקִּיקְלוֹפּ
הֵשִׁיב אֲמָרָיו אוֹדִיסֵס הָאִישׁ רַב-הַמְּזִמּוֹת וַיַּעַן:

------------------
לָצֵאת לְשָׁם סִיווֹרְד הַשָּׂב וְאִתּוֹ
עֲשֶׂרֶת אֶלֶף אִישׁ-מִלְחָמָה. עַתָּה
נֵצֵא יַחְדָּו. תָּאִיר לָנוּ הַהַצְלָחָה,
כְּשֵׁם שֶׁמִּלְחַמְתֵּנוּ זוֹ צוֹדֶקֶת!
מַה נֶּאֱלַמְתָּ?
מֶקְדּוּף
קָשֶׁה לִי לְהַשְׁלִים
בֵּין כָּל כָּךְ הַרְבֵּה דְבָרִים רְצוּיִים
וְלֹא רְצוּיִים בְּבַת-אַחַת.
מַלְקוֹלְם
טוֹב! לַשְּׁאָר עוֹד זְמָן.
 הֲיֵצֵא גַם הַמֶּלֶךְ?
הוֹ, הֲמוֹן נְשָׁמוֹת אוֹבְדוֹת תְּחַלֶּינָה
שֶׁיְּרַפֵּא הוּא לָהֶן, מִהְיוֹת מַחֲלָתָן
עוֹמֶדֶת בִּפְנֵי כָּל הַחָכְמָה. אוּלָם

------------------
דָּרַשׁ אֲכִיל קַל-הָרֶגֶל לִשְׁלוֹמָם, וַיַּעַן וַיֹּאמֶר:
" בְּרוּכִים הָאוֹרְחִים הַיְּקָרִים! אֵין זֶה כִּי בַצַּר לָכֶם בָּאתֶם.
אַךְ גַּם בְּקִצְפִּי יְקַרְתֶּם בְּעֵינַי מִכָּל-הָאֲכַיִּים".
אָמַר אֲכִילֵס הַנֶּהְדָּר וְאֶל-תּוֹךְ אָהֳלוֹ הֱבִיאָם,
הוֹשִׁיב אוֹתָם עַל-כִּסְאוֹת עַל-גַּבֵּי מַרְבַדֵּי אַרְגָּמָן. 
מִהֵר וְשָׂח לְפַּטְרוֹקְלוֹס הָעוֹמֵד עַל-יָדוֹ וַיֹּאמֶר:
"אָנָּא, בְּנוֹ שֶׁל-מֶנֵּיטְיוֹס, הַגִּישָׁה הַמִּזְרָק הַגָּדוֹל!

------------------
מַר פּוּרְגוֹן לֶהֱוֵי יָדוּעַ לַאֲדוֹנִי, שֶׁאֵין לִי כָּל מַגָּע וּמַשָּׂא עִמּוֹ! אַרְגַּן הַרֵי זֶה אָחִי… מַר פּוּרְגוֹן אֵין אֲנִי רוֹצֶה לְהִתְחַתֵּן בּוֹ! טוּאַנֶטָה טוֹב יַעֲשֶׂה אֲדוֹנִי.
מַר פּוּרְגוֹן וּכְדֵי לְהָפֵר אִתְּךָ כָּלָה אֶת בְּרִיתִי, הִנְנִי קוֹרֵעַ אֶת שְׁטַר-הַמַּתָּנָה לְבֶן-אָחִי, שֶׁנָּתַתִּי לוֹ בִּזְכוּת שִׁדּוּךְ זה.
אַרְגַּן אָחִי הוּא הָאָשֵׁם בְּכָל הָרָעָה.
מַר פּוּרְגוֹן לָבוּז לְחָקְנִי שֶׁלִּי! אַרְגַּן הֲשִׁיבֶנּוּ וְאֶקָּחֵנּוּ.

------------------
מִן הַיָּם אֶת בִּרְכָּהּ תּוֹצִיא,
מִן הַגַּל אֶת כְּתֵפָהּ תּוֹצִיא,
כְּדֵי שֶׁתִּבֶן קֵן בָּרַוְזָה,
כְּדֵי שֶׁתָּקִים אֶת מִשְׁכָּנָהּ.
וַתִּתְעוֹפֵף מִתְבּוֹנֶנֶת
הַבָּרַוְזָה, עוֹף-הַפֶּלֶא,
רָאֲתָה הַבֶּרֶךְ בּוֹלְטָה
מִן הַגַּלִּים בְּיָם הַתְּכֵלֶת,
אָמְרָה: שָׁם גַּבְשׁוּשִׁית עוֹלָה
גֶּבַע מוֹרִיק מַעֲלֶה עֵשֶׂב.
וַתִּנָּשֵׂא וַתִּתְבּוֹנֵן,
יָרְדָה מַטָּה עַל הַבֶּרֶךְ,
עַל הַבֶּרֶךְ בָּנְתָה קִנָּהּ,
בֵּיצֵי זָהָב שֵׁשׁ הֵטִילָה,
שֵׁשׁ הַבֵּיצִים בֵּיצֵי זָהָב,

------------------
תְּחִלָּה יִתְפֹּס וִירוֹצֵץ בְּמַלְתְּעוֹת אֵימָה מַפְרַקְתָּהּ,
אַחַר יְעַלַּע דָּמֶיהָ וִיכַרְסֵם מֵעֶיהָ עַל-קִרְבָּהּ,
יִטְרֹף, וְסָבִיב לוֹ – כַּלְבֵי-הָרוֹעִים, אֲנָשִׁים-בֶּהָמִים 
נוֹשְׂאִים עָלָיו בְּקוֹלָם, אַךְ הַרְחֵק מִמֶּנּוּ, כִּי אֵין אִישׁ
אֲשֶׁר יִרְהַב לָגֶשֶׁת, כִּי אֵימָה חִוֶּרֶת תְּקָפָתַם, –
כָּכָה לֹא נִמְצָא גַם אִישׁ בְּצִבְאוֹת הַטְּרוֹיִים הָרַבִּים,
אֲשֶׁר לִבּוֹ יִדְּבֶנּוּ לָצֵאת לִקְרַאת מֶנֶּלָּאוֹס.
וְהָיָה נָקֵל לְבֶן-אַטְרֵס לָקַחַת אֶת-נֶשֶׁק בֶּן-פַּנְתּוֹס, 

------------------
