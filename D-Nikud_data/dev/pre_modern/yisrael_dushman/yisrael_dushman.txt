“טוֹב אֵפוֹא. עוּפָה קְצָת, זוּם-זוּם. אֲבָל אֲנִי מַזְהִירָה אוֹתְךָ
שׁוּב: הִשָּׁמֵר מְאֹד מִפְּנֵי הָאֲנָשִׁים”.
שָׂמַח זוּם-זוּם שִׂמְחָה גְּדוֹלָה וְקָרָא:
“שָׁלוֹם אִמָּא, לְהִתְרָאוֹת!”
“לְהִתְרָאוֹת, בָּנָי!”
זִים-זִים וְזוּם-זוּם פָּרְשׂוּ אֶת כַּנְפֵיהֶם וְעָפוּ בְּשִׂמְחָה,
אֶחָד עַל יַד אָחִיו.
עָפוּ וְעָפוּ עַד אֲשֶׁר עָיָפוּ.
אָמַר זוּם-זוּם אֶל אָחִיו:
“עָיַפְתִּי קְצָת; אֲנִי רוֹצֶה לָנוּחַ”.
עָמְדוּ שְׁנֵיהֶם עַל עָנָף עֵץ לָנוּחַ. מִיָּד הִתְחִיל זִים-זִים

------------------
“אֲנִי צוֹחֶקֶת, מִפְּנֵי שֶׁשַּׁקְרָן אַתָּה”.
“וּמִנַּיִן לָךְ כִּי שַׁקְרָן אֲנִי?” “אֶת הַשֶּׁקֶר, בְּנִי, אֵין לְהַסְתִּיר.
יֵשׁ שְׁנֵי מִינֵי שֶׁקֶר: שֶׁקֶר אֶחָד אֵין לוֹ רַגְלַיִם, וְהַשֶּׁקֶר הַשֵּׁנִי – יֵשׁ לוֹ אַף אָרֹךְ: הַשֶּקֶר שֶׁלְּךָ – מִן הַמִּין הַשֵּׁנִי הוּא”.
פִּינוֹקְיוֹ לֹא יָדַע לְאָן לִבְרֹחַ מִבּוּשָׁה.
הוּא נִסָּה לְהִתְחַמֵּק מִן הַחֶדֶר, אַךְ הַדָּבָר לֹא עָלָה בְּיָדוֹ, כִּי אַפּוֹ נַעֲשָׂה אָרֹךְ מְאֹד וּמָנַע מִמֶּנּוּ לַעֲבֹר אֶת פֶּתַח הַדֶּלֶת.

------------------
כֵּיוָן שֶׁהִגִּיעָה שְׁעָתוֹ לְהִתְרַגֵּשׁ, וְלִבּוֹ נִמְלָא רַחֲמִים, מִיָּד הָיָה מִתְעַטֵּשׁ.
בְּדֶרֶךְ זוֹ הָיָה מוֹדִיעַ לַכֹּל כִּי לִבּוֹ רַחוּם וְחַנּוּן.
“חֲדַל לִבְכּוֹת”, קָרָא מַנְגְ’יָפוֹקוֹ לַלֵּיצָן כְּשֶׁהוּא מִתְאַמֵּץ לְהַעֲמִיד פָּנִים זוֹעֲפִים.
“קוֹל בִּכְיְךָ וְתַחֲנוּנֶיךָ קִלְקְלוּ אֶת קֵבָתִי… מַרְגִּיש אֲנִי מֵעֵין לַחַץ, עוֹד מְעַט וַאֲנִי… עַטְשִׁי! עֵטְשִׁי!” וְהוּא הִתְעַטֵּש עוֹד שְׁתֵּי פְּעָמִים.
“אֲסוּתָא, וְחַיִּים טוֹבִים!” קָרָא פִּינוֹקְיוֹ.

------------------
“מַה טוֹבָה אַתְּ, פֵיָה חֲבִיבָה”, אָמַר הַלֵּיצָן בִּמְחוֹתוֹ דִּמְעָה מֵעַל פָּנָיו.
“מַה מְאֹד אֲנִי אוֹהֲבֵךְ עַל כָּל חֲסָדַיִךְ עִמָּדִי!” “גַּם אֲנִי אוֹהֶבֶת אוֹתְךָ”, עָנְתָה הַפֵיָה “וְאִם טוֹב בְּעֵינֶיךָ, שֵׁב פֹּה עִמָּדִי וְתִהְיֶה לִי לְאָח קָטָן וַאֲנִי אֶהְיֶה לְךָ לְאָחוֹת…” “בְּחֵפֶץ לֵב הָיִיתִי יוֹשֵׁב עִמָּךְ, אוּלָם אֵיךְ אוּכַל לַעֲזֹב אֶת אָבִי הַיָּקָר!” “כְּבָר חָשַׁבְתִּי עַל כָּךְ, אָבִיךָ יוֹדֵעַ הַכֹּל וְעוֹד הַיּוֹם יִהְיֶה פֹּה”.

------------------
“הֲשַׂמְתָּ אֶל לִבְּךָ, כִּי תַּחַת אַרְבַּעַת הַמַּטְבְּעוֹת שֶׁלְּךָ יָכוֹל אַתָּה לְקַבֵּל אֶלֶף, וַאֲפִלּוּ אַלְפַּיִם מַטְבְּעוֹת? תָּמֵהַּ אֲנִי מִפְּנֵי מָה אֵין אַתָּה שׁוֹמֵעַ לַעֲצָתִי לִזְרֹעַ אותָם בִּשְׂדֵה-הַפְּלָאוֹת?” “הַיּוֹם אִי-אֶפְשָׁר; בְּפַעַם אַחֶרֶת אֵלֵךְ לְשָׁם”.
“בְּפַעַם אַחֶרֶת אִי-אֶפְשָׁר יִהְיֶה”.
“מִפְּנֵי מָה?” “מִפְּנֵי שֶׁשָּׂדֶה זֶה נִמְכַּר לְעָשִׁיר אֶחָד, וּמִיּוֹם הַמָּחֳרָת וָהָלְאָה לֹא תּוּכַל כָּל רֶגֶל לִדְרֹךְ שָׁם”.

------------------
בְּבוֹאֵנוּ עַתָּה לְהוֹצִיא מַהֲדוּרָה עֲרוּכָה וּסְדוּרָה מֵחָדָשׁ שֶׁל סֵפֶר-מוֹפֵת זֶה, הִשְׁוִינוּהוּ שׁוּב לַמָּקוֹר וְהִתְאַמְנוּ כָּאן וְכָאן אֶת הַסִּגְנוֹן בְּלִי לִפְגֹּעַ בִּמְלֶאכֶת הַמַּחֲשֶׁבֶת שֶׁל הַתַּרְגּוּם, אֲשֶׁר טַעֲמוֹ הַמְּשֻׁבָּח לֹא פָּג עַד הַיּוֹם.
כֵּן הוֹסַפְנוּ בְּסוֹף הַסֵּפֶר לוּחַ שֶׁל מִלִּים וּבִטּוּיִים לֹא-שְׁכִיחִים אוֹ בַּעֲלֵי מַשְׁמָעֻיּוֹת שׁוֹנוֹת.

------------------
הֲלֹא אֵין זֶה אֶלָּא בּוּל-עֵץ פָּשׁוּט, שֶׁאֶפְשָר לְהַסִּיק בּוֹ תַּנּוּר כְּדֵי לְבַשֵּׁל עָלָיו נְזִיד עֲדָשִׁים… וּבְכֵן אֵפוֹא? אוּלַי נִכְנַס מִישֶׁהוּ לְתוֹךְ בּוּל-עֵץ זֶה וְהִתְחַבֵּא בְּתוֹכוֹ? אוֹי וַאֲבוֹי לוֹ! הִנְנִי אֵלָיו!” וְהוּא תָּפַס אֶת בּוּל-הָעֵץ בִּשְׁתֵּי יָדָיו וְהִתְחִיל לְהַכּוֹת בּוֹ בְּלִי רַחֲמִים בְּקִיר חַדְרוֹ.
אַחַר-כָּךְ עָמַד וְהִקְשִׁיב, אִם יִשְּׁמַע שׁוּב אוֹתוֹ הַקּוֹל הַדַּק.

------------------
וְלָמָּה הָלַכְתִּי עִם הַשּׁוּעָל וְהֶחָתוּל לִזְרֹעַ רַק אַרְבָּעָה מַטְבְּעוֹת, מִפְּנֵי שֶׁאַחַת הוֹצֵאתִי בַּמָּלוֹן, וְהַתֻּכִּי צָחַק לִי, וּמֵאַלְפַּיִם הַמַּטְבְּעוֹת לֹא מָצָאתִי אַף אֶחָד; וְכַאֲשֶׁר שָׁמַע הַשּׁוֹפֵט כִּי גָּנְבוּ מִמֶּנִּי אֶת כַּסְפִּי, הוֹשִׁיב אוֹתִי בְּטָעוּת בְּבֵית-הַסֹּהַר; מִשָּׁם יָצָאתִי, הָיִיתִי רָעֵב מְאֹד, רָאִיתִי אֶשְׁכּוֹל עֲנָבִים, רָצִיתִי לְקָטְפוֹ וְנִלְכַּדְתִּי בְּמַלְכֹּדֶת; וְהָאִכָּר עָנַד לְצַוָּארִי שַׁלְשֶׁלֶת שֶׁל כֶּלֶב, שֶׁאֶהְיֶה שׁוֹמֵר אֶת
------------------
וּמִפְּנֵי שֶׁלֹּא הָיָה לוֹ לֶחָתוּל שׁוּם דָּבָר לָתֵת לוֹ, עָמַד יְדִידִי אֲהוּבִי זֶה, שֶׁלֵּב זָהָב בָּרָא לוֹ אֱלֹהִים, נָגַס אֶת כַּפּוֹ הַקִּדְמִית וְנָתַן אוֹתָה לַיְּצוּר הֶעָלוּב, לְמַעַן יִשְׁבֹּר אֶת רַעֲבוֹנוֹ”.
כְּשֶׁגָמַר הַשּׁוּעָל אֶת סִפּוּר הַמַּעֲשֶׂה הַמְּזַעְזֵעַ הַזֶּה, מָחָה דִּמְעָה מֵעַל פָּנָיו.
הַמַּעֲשֶׂה הַזֶּה נָגַע עַד לִבּוֹ שֶׁל פִּינוֹקְיוֹ.

------------------
הוּא נִגַּשׁ אֶל הַחֲמוֹר הַזּוֹעֵף וְנָשַׁךְ מַחֲצִית מֵאָזְנוֹ הַיְּמָנִית.
אוֹתָהּ שָׁעָה קָפַץ פִּינוֹקְיוֹ עַל רַגְלָיו בְּשֶׁצֶף-קֶצֶף, וּמִתּוֹךְ קְפִיצָה עָלָה עַל גַּבּוֹ שֶׁל הַיְּצוּר הֶעָלוּב.
הַקְּפִיצָה הָיְתָה נָאָה וּזְרִיזָה מְאֹד, וְכָל הַיְּלָדִים חָדְלוּ לִצְחֹק, מָחֲאוּ כַּף וְקָרְאוּ בְּקוֹל גָּדוֹל: “הֵידָד, פִּינוֹקְיוֹ, בֶּן-חַיִל!” אַךְ שִׂמְחָתוֹ וְנִצְחוֹנוֹ שֶׁל פִּינוֹקְיוֹ לֹא אָרְכוּ.

------------------
תָּאֲרוּ לְעַצְמְכֶם אֶת צַעֲרוֹ, אֶת חֶרְפָּתוֹ וְיֵאוּשׁוֹ שֶׁל פִּינוֹקְיוֹ הַמִּסְכֵּן לְמַרְאֶה הַקִּשּׁוּט הַנֶּחְמָד הַזֶּה! הוּא פָּרַץ בִּבְכִי, צָעַק, הֵטִיחַ אֶת רֹאשׁוֹ בַּכֹּתֶל; אַךְ כְּכָל אֲשֶׁר הִרְבָּה לְהִתְקַצֵּף וּלְהִתְמַרְמֵר, כֵּן הָלְכוּ אָזְנָיו הָלוֹךְ וְגָדוֹל; הֵן גָּדְלוּ, נִתְאָרְכוּ וְעָטוּ בִּקְצוֹתֵיהֶן צֶמֶר.
לְקוֹל בִּכְיוֹ וְצַעֲקוֹתָיו הוֹפִיעָה מַרְמִיטָה נֶחְמָדָה, שֶׁהָיְתָה גָּרָה בַּקּוֹמָה הַשְּׁנִיָּה.

------------------
נַסּוּ נָא!
------------------
הַבְהֲבָה וּמְיָאָה
הַבְהֲבָה וּמְיָאָה הֵן יְדִידוֹת מִנֹּעַר. כְּשֶׁהוּבְאָה הַבְהֲבָה
לֶחָצֵר הָיְתָה עוֹד קְטַנָּה מְאֹד וְחַסְרַת יֶשַׁע, כְּמוֹ מְיָאָה.
בַּעַל הֶחָצֵר נָתַן לִשְׁתֵּיהֶן לֶאֱכֹל מִקְּעָרָה אֶחָת.
בָּרִאשׁוֹנָה פָּחֲדָה מְיָאָה מְאֹד, אוּלָם לְאַט לְאַט נִתְרַגְּלָה
אֵלֶיהָ וְהָיוּ לִידִידוֹת נֶפֶשׁ. כְּשֶׁגָּדְלוּ קְצָת הָיוּ
מִשְׁתּוֹבְבוֹת יָחַד. מְיָאָה הָיְתָה מְשַׂחֶקֶת בִּזְנָבָהּ שֶׁל
הַבְהֲבָה, אוֹ עוֹלָה עַל גַּבָּה וְנִשֵּׂאת בִּדְהָרָה עַל פְּנֵי כָּל

------------------
לִנְסֹעַ, מִשּׁוּם שֶׁהַיְּשִׁיבָה בְּאֶפֶס מַעֲשֶׂה מַטִּילָה עָלָיו
שִׁעֲמוּם.
רַבִּים מְאֹד גַּעֲגוּעָיו שֶׁל זֹהַר לִנְסִיעָה בַּעֲגָלָה. לָכֵן עָמַד
וְתִקֵּן לוּחַ עֵץ עִם אַרְבָּעָה גַּלְגַּלִּים שֶׁל בַּרְזֶל
מִתַּחְתָּיו, קָשַׁר לִפְנֵי הָעֲגָלָה חֶבֶל בְּצוּרַת מוֹשְׁכוֹת וְהוּא
מִתְיַצֵּב עַל הַלּוּחַ, אוֹחֵז בַּמּוֹשְׁכוֹת וְיוֹרֵד בִּסְעָרָה
מֵרֹאשׁ הָרְחוֹב הַמְּשֻׁפָּע עַד קָצֵהוּ.
הָרַעַשׁ הַגָּדוֹל שֶׁל הַגַּלְגַּלִּים מַחֲרִישׁ אֶת הָאָזְנַיִם.

------------------
כָּךְ עָבְרוּ עָלָיו חֲמִשָּׁה חֳדָשִׁים, אַךְ בָּזֶה לֹא אָמַר דַּי: בָּעֲרָבִים הָיָה עוֹסֵק בִּקְלִיעַת סַלִּים וּבִשְׁתֵּי עֲבוֹדוֹת אֵלֶּה: סִבּוּב גַּלְגַּל הַבְּאֵר וּקְלִיעַת הַסַּלִּים, הָיָה מַצְלִיחַ לְכַלְכֵּל אֶת נַפְשׁוֹ וְאֶת נֶפֶשׁ אָבִיו.
וְלֹא זֶה בִּלְבַד, אֶלָּא שֶׁעָמַד וְעָשָׁה בְּיָדָיו הוּא עֲגָלָה נֶחְמָדָה, שֶׁבָּהּ הָיָה מוֹבִיל אֶת אָבִיו לִשְׁאֹף אֲוִיר.
וּבִשְׁעוֹת הַפְּנַאי הָיָה מִשְׁתַּלֵּם בִּקְרִיאָה וּבִכְתִיבָה.

------------------
פִּינוֹקְיוֹ וְאָבִיו עָלוּ בְּמַעֲלֵה הַגָּרוֹן שֶׁל הַמִּפְלֶצֶת, וּבְהַגִּיעָם לַלֹּעַ, הָלְכוּ עַל בְּהוֹנוֹת רַגְלֵיהֶם עַל גַּבֵּי הַלָּשׁוֹן, שֶׁהָיְתָה אֲרֻכָּה מְאֹד וְדוֹמָה לִשְׂדֵרָה בַּגַּן.
כְּבָר אָמְרוּ לִקְפֹּץ הַמַּיְמָה, אֶלָּא שֶׁפִּתְאֹם הִתְעַטֵּשׁ הַכָּרִישׁ עֲטִישָׁה חֲזָקָה מְאֹד וּפִּינוֹקְיוֹ וְגֶ’פֶּטוֹ הוּטְלוּ שׁוּב לִמְעֵי הַמִּפְלֶצֶת.
בִּשְׁעַת הַדְּחִיפָה וְהַנְּפִילָה כָּבָה הַנֵּר, וְהַנּוֹסְעִים שֶׁלָּנוּ נִמְצְאוּ שְׁרוּיִים בַּחֲשֵׁכָה.

------------------
אֵין בִּרְצוֹנִי לְהָפִיחַ כְּזָבִים וּלְסַפֵּר גֻּזְמָאוֹת, כֵּיצַד וְאֵיךְ הִתְגַּבַּרְתִּי עַל כָּל הַמִּכְשׁוֹלִים, עַד אֲשֶׁר עָלָה בְּיָדִי לִבְלֹם וּלְרַסֵּן הוֹלֵךְ-עַל-אַרְבַּע זֶה, שֶׁהָיָה פֶּרֶא לְמוּד מִדְבָּר עַל סַלְעֵי הֶהָרִים וּבָעֲמָקִים אֲשֶׁר בַּחֲצִי הַכַּדּוּר הַדְּרוֹמִי, שִׂימוּ נָא לִבְּכֶם, אֲדוֹנַי, וּרְאוּ אֶת הַפִּרְאוּת הַזּאֹת הַמְּצִיצָה מִתּוֹךְ עֵינָיו! 
------------------
מַעֲשֶׂה נִסִּים, הָיָה פִּינוֹקְיוֹ עָשׂוּי מֵעֵץ חָזָק מְאֹד, וְהַסַּכִּינִים נִשְׁבְּרוּ וְלֹא פָּגְעוּ בּוֹ.
בִּידֵי הַגַּזְלָנִים נִשְׁאֲרוּ רַק הַנִּצָּבִים.
“יָדַעְתִּי”, אָמַר אֶחָד אַחֲרֵי חָשְׁבוֹ רֶגַע, “אֵין טוֹב לָנוּ כִּי אִם לִתְלוֹת אוֹתוֹ.
נִתְלֶה אוֹתוֹ”.
“נִתְלֶה אוֹתוֹ!” חָזַר הַשֵּׁנִי.
נֶחֱרַץ – נַעֲשָׂה.

------------------
מֵהֶם קִבְּלוּ אֶת הַהַזְמָנָה מִיָּד וּמֵהֶם סֵרְבוּ לְכַתְחִלָּה; אַךְ בְּהִוָּדַע לָהֶם שֶׁהִבְטִיחוּ לָהֶם שֶׁכָּל הַלַּחְמָנִיּוֹת תִּהְיֶינָה מְרוּחוֹת מִבִּפְנִים וּמִבּחוּץ בְּחֶמְאָה וּדְבַש, עָנוּ וְאָמְרוּ מִיָּד: “בּוֹא נָבוֹא כְּדֵי לִשְׂמֹח בְּשִׂמְחָתְךָ!” בֵּין יְדִידָיו וַחֲבֵרָיו שֶׁבְּבֵית-הַסֵּפֶר הָיָה אֶחָד שֶׁפִּינוֹקְיוֹ אָהַב אוֹתוֹ בְּיוֹתֵר.
שְׁמוֹ הָיָה רוֹמֵאוֹ, אַךְ הַכֹּל כִּנּוּהוּ בְּשֵׁם פְּתִילָה, כִּי הָיָה דַק וְקָלוּשׁ כִּפְתִילָה שֶׁל מְנוֹרַת לַיְלָה.

------------------
וְר' גִּמְפֶּל הַשַּׁמָּשׁ, אִישׁ כְּפוּף-קוֹמָה וְדַל-בָּשָׂר, בַּעַל עֵינַיִם חוֹלָנִיּוֹת וּבַעַל חֹטֶם אָרֹךְ מְאֹד – נִגַּשׁ בְּהַכְנָעָה אֶל הַגַּבָּאי… גִּמְפֶּל הִתְחִיל חוֹשֵׁשׁ, פֶּן יִהְיֶה גַּם הוּא פַּעַם שַׁמָּשׁ כָּזֶה, וְגַם לוֹ יִהְיֶה חֹטֶם אָרֹךְ.
הֵן גַּם לְסָבָא שֶׁלּוֹ, ר' גִּמְפֶּל, הָיָה חֹטֶם אָרֹךְ.

------------------
לְהַעֲמִיד פָּנִים שֶׁל צַדִּיק תָּמִים וְאַף פַּעַם לֹא נִגְלְתָה
תַּרְמִיתוֹ. יוֹם אֶחָד נִגַּשׁ אֵלַי בַּהַפְסָקָה וּבִקֵּשׁ מִמֶּנִּי,
שֶׁאֶתֵּן לוֹ אֶת מַחְבַּרְתִּי לְשֵׁם הַעְתָּקַת הַתַּרְגִּיל
בְּדִקְדּוּק, כִּי שָׁכַח, לְפִי דְבָרָיו, אֶת מַחְבַּרְתּוֹ בַּבָּיִת.
חָשַׁשְׁתִּי שֶׁמָּא יִרְצֶה לִקְרֹא מִתּוֹכָהּ לִפְנֵי הַמּוֹרֶה
וּמֵאַנְתִּי לְתִתָּהּ לוֹ. אַךְ הוּא נִשְׁבַּע לִי, שֶׁרַק לְהַעְתִּיק
כַּוָּנָתוֹ. נָתַתִּי לוֹ אֶת הַמַּחְבֶּרֶת, אוּלָם הוּא לֹא הֶחֱזִירָה

------------------
“יוֹצֵא מִן הַכְּלָל!” אָמַר הַצְּרָצַר בְּנַחַת כְּבָרִאשׁוֹנָה, “אוּלָם עָלֶיךָ לָדַעַת, כִּי כָּל הָעוֹסְקִים בִּ’מְלָאכוֹת' אֵלֶּה סוֹפָם – בֵּית-הַחוֹלִים אוֹ בֵּית-הַסֹּהַר”.
“בְּלֹם פִּיךָ, הַצְּרָצַר, אַל תַּרְבֶּה לַהַג, פֶּן מָרָה תִּהְיֶה אַחֲרִיתְךָ!” “הוֹי, פִּינוֹקְיוֹ עֲלוּבִי, צַר לִי עָלֶיךָ!” “לָמָה אַתָּה מְרַחֵם עָלַי?” “מִפְּנֵי שֶׁלֹא בֶּן-אָדָם אַתָּה, כִּי אִם לֵיצָן, וְלֹא עוֹד אֶלָּא שֶרֹאשׁ עֵץ לְךָ!” כִּשְׁמֹעַ פִּינוֹקְיוֹ אֶת הַדְּבָרִים הָאֵלֶּה בָּעֲרָה כָּאֵש חֲמָתוֹ.

------------------
רַק לִפְנֵי יָמִים אֲחָדִים בָּא בָּאֳנִיָּה.
צָרִיךְ הָיָה לְבָאֵר לוֹ תְּחִלָּה וְלֹא לְהַפְחִיד אוֹתוֹ”.
בֵּינָתַיִם נִשְׁמַע צִלְצוּל הַפַּעֲמוֹן.
הַיְּלָדִים הִנִּיחוּ אֶת מִשְׂחֲקֵיהֶם וְרָצוּ לְהִסְתַּדֵּר כָּל-אֶחָד עַל-יַד מַחְלַקְתּוֹ.
הַמּוֹרֶה נִכְנַס עִם הַתַּלְמִידִים שֶׁלּוֹ לַמַּחְלְקָה וְהֶרְאָה לַתַּלְמִיד הֶחָדָשׁ מָקוֹם עַל אַחַד הַסַּפְסָלִים.

------------------
“אַל תְּהַרְהֵר בָּהּ ואְלַ תִּתְעַצֵּב! שִׂים אֶל לִבְּךָ וּזְכֹר, כִּי אָנוּ נוֹסְעִים לְאֶרֶץ חֶמְדָּה, שָׁם נוּכַל לְהִשְׁתּוֹבֵב מִן הַבֹּקֶר עַד הָעֶרֶב בְּאֵין מַפְרִיעַ!” פִּינוֹקְיוֹ לֹא עָנָה דָּבָר.
הוּא נֶאֱנַח: אַחַר-כָּךְ נֶאֱנַח עוֹד פַּעַם וְשׁוּב נֶאֱנַח וְאַחַר אָמַר: “אִם תִּתְּנוּ לִי מָקוֹם בֵּינֵיכֶם, אֶסַּע גַּם אֲנִי!…” “כָּל הַמְּקוֹמוֹת תְּפוּסִים”, אָמַר הָאִישׁ הַקָּטָן, “אַךְ כְּדֵי לַעֲשׂוֹת לְךָ נַחַת-רוּחַ, הֲרֵינִי מוּכָן וּמְזֻמָּן לָתֵת לְךָ מָקוֹם עַל הַדּוּכָן”.

------------------
לִכְבוֹד רַבִּי שִׁמְעוֹן בַּר יוֹחַאי
יָמִים אֲחָדִים לִפְנֵי לַ"ג בָּעֹמֶר בָּא אֶלִי לַחֲצֵרוֹ שֶׁל בֶּנִי
וּמָצָא אוֹתוֹ מֵרִיץ רַכֶּבֶת עַל פְּנֵי פַּסֵי-עֵץ צָרִים.
“בֶּנִי!” קָרָא אֶלִי, “הַנַּח אֶת הָרַכֶּבֶת שֶׁלְּךָ! הֲשָׁכַחְתָּ
שֶׁבְּקָרוֹב יִהְיֶה לַ”ג בָּעֹמֶר?"
“וּבְכֵן?” אָמַר בֶּנִי בְּשַׁלְוָה כְּדַרְכּוֹ, “מַה בְּכָךְ?”
“צָרִיךְ לִדְאֹג לַהַדְלָקָה, לְהָכִין עֵצִים”, הִתְרַגֵּשׁ אֶלִי,
“וְהוּא אוֹמֵר לִי: ‘מַה בְּכָךְ’?”
בֶּנִי הֶעֱבִיר אֶת הָרַכֶּבֶת עַל פַּסִים אֲחֵרִים וּפָלַט:

------------------
לֶלָה
כָּךְ קוֹרֵאת לְעַצְמָהּ יָעֵל בַּת הַשְּׁנָתַיִם. לֶלָה וְלֹא יָעֵל.
מַדוּעַ דַּוְקָא “לֶלָה”? מִפְּנֵי שֶׁכַּךְ עָלְתָה בְּמַחֲשָׁבָה
לְפָנֶיהָ וְאֵין לְהַרְהֵר אַחֲרֶיהָ. אִם יְנַסֶּה מִי שֶׁהוּא מִן
הַ“דּוֹדִים” אוֹ מִן הַ“דּוֹדוֹת” לִקְרֹא לָהּ “יָעֵל”, מִיָּד תַּעֲמִיד
בּוֹ שְׁנֵי כּוֹכְבֵי זֹהַר וּתְצַלְצֵל בְּפַעֲמוֹן הַכֶּסֶף
שֶׁבִּגְרוֹנָהּ:
“שְׁמִי – לֶלָה!”
וּשְׁנֵי הַצְּלִילִים הָאֵלֶּה מַרְחִיקִים מֵהַלֵּב כָּל רָצוֹן
לְהִתְנַגֵּד לָהּ. הָיִיתִי רוֹצֶה לִרְאוֹת אֶת הָאִישׁ, אֲשֶׁר

------------------
כְּשֶׁהָיָה גַּבִּי קָם בַּבֹּקֶר מִשְּׁנָתוֹ וְיוֹצֵא לֶחָצֵר, הָיְתָה
נוֹפֶלֶת אֵימָה עַל כָּל הָעוֹפוֹת.
רָאשִׁית דָּבָר הָיָה נִכְנָס אֶל תּוֹךְ הַלּוּל, מַרְגִּיז אֶת
הַדּוֹגֶרֶת וְרוֹדֵף אַחֲרֵי אֶפְרֹחֶיהָ. אַחַר הָיָה נִגַּשׁ אֶל
הַבְּרֵכָה וּמַשְׁלִיךְ צְדָפִים עַל הַבַּרְוָזִים. הַדּוֹגֶרֶת
וְהַבַּרְוָזִים הָיוּ צוֹרְחִים בְּקוֹל מַחֲרִישׁ אָזְנַיִם, מְהַדְּסִים
וּמְפַרְכְּסִים, וְגַבִּי עוֹמֵד וְצוֹחֵק. אַחֲרֵי כֵן הָיָה תּוֹפֵס
אַחַת הָעִזִּים, שָׂם בְּפִיהָ חֶבֶל, רוֹכֵב עָלֶיהָ, מַצְלִיף

------------------
חֲבֵרִי נִבְהַל וּמַתְחִיל לָרוּץ בְּבֶהָלָה, כְּשֶׁהַמְּדוּכָה
מְקַשְׁקֶשֶׁת עַל רֹאשׁוֹ.
אָכֵן, דָּבָר גָּדוֹל הָעֲלִיָּה!
הִנֵּה פּוֹסֵעַ בְּחִפָּזוֹן יְהוּדִי גְּבַה קוֹמָה עַל הַמִּדְרָכָה,
כְּשֶׁהוּא מֵנִיעַ בִּשְׁתֵּי יָדָיו כְּמוֹ בִּשְׁתֵּי מְטֻלְטָלוֹת
הֵנָּה וָהֵנָּה. כּוֹבָעוֹ שָׁמוּט הַצִּדָּה וְשׁוּלֵי מִכְנָסָיו
רוֹכְבִים עַל גַבֵּי רָאשֵׁי נְעָלָיו. פִּתְאֹם הוּא נִכְשָׁל בְּקוֹרָה,
שֶׁהוּצְאָה לִזְמַן מָה מִתּוֹךְ דֶּלֶת אַחַד הַמַּרְתְּפִים. הַיְּהוּדִי

------------------
“וְאַתָּה הָשֵׁב לִי אֶת שֶׁלִּי!” עָנָה גֶּ’פֶטוֹ, “רַבְנוּ דַּי – עַתָּה נַשְׁלִים בֵּינֵינוּ!” וְכָךְ, לְאַחַר שֶּכָּל אֶחָד קִבֵּל אֶת קַפְלֵטוֹ בַּחֲזָרָה, הוֹשִׁיטוּ שְׁנֵי הַזְּקֵנִים אֶת יָדָם זֶה לָזֶה וְנִשְׁבְּעוּ לְהַמְשִׁיךְ בִּידִידוּתָם הַנֶּאֱמָנָה עַד יוֹמָם הָאַחֲרוֹן.

------------------
הֲלֹא תּוֹדֶה, כִּי אִם נִפְטַרְתָּ מִן הַסְּפָרִים וּמִבָּתֵי-הַסֵּפֶר וּמִכָּל הַצָּרָה הַזֹּאת, עָלֶיךָ לְהַכִּיר טוֹבָה רַק לִי, אֲשֶׁר יְעַצְתִּיךָ עֵצוֹת טוֹבוֹת וְנֶאֱמָנוֹת וּלְמַעַנְךָ עָשִׂיתִי, רַק יְדִידִים נֶאֱמָנִים וּמְסוּרִים גּוֹמְלִים חֲסָדִים טוֹבִים!” "אֱמֶת, נָכוֹן הַדָּבָר, פְּתִילָה יַקִּירִי! רַק מִיָּדְךָ בָּא לִי כָּל הָאשֶׁר הַזֶּה.

------------------
"צִלָּה, לְכִי לְחַדְרֵךְ וְתַעַסְקִי בָּעִנְיָנִים שֶׁלָּךְ. אֵין
שִׂיחָתֵנוּ יְכוֹלָה לְעַנְיֵן אוֹתָךְ.
צִלָּה יָצְאָה, אוּלָם אַחֲרֵי זְמַן מָה שָׁבָה, נִגְּשָׁה אֶל הַדֶּלֶת
וְהִטְּתָה אֶת אָזְנָהּ לִשְׁמֹעַ מַה מְסַפֶּרֶת הַדּוֹדָה.
וְהִנֵּה קָמָה הָאֵם לְהָבִיא כִּבּוּד לַאֲחוֹתָהּ. כְּשֶׁפָּתְחָה אֶת
הַדֶּלֶת הֻכְּתָה צִלָּה מַכָּה חֲזָקָה, עַד כִּי פָּרְצָה בִּצְעָקָה.
הָאֵם נִבְהֲלָה מְאֹד לִרְאוֹת חַבּוּרָה גְּדוֹלָה עַל מֵצַח בִּתָּהּ.

------------------
רַעְיוֹן נִצְנֵץ בְּמֹחוֹ: “הַאִם לֹא חָלָה יְדִידִי זֶה גַּם הוּא בְּאוֹתָהּ מַחֲלָה שֶׁאֲנִי חָלִיתִי בָּהּ? אֶפְשָׁר חוֹלֶה גַּם הוּא בְּקַדַּחַת חֲמוֹרִית?” הוּא הֶעֱמִיד פָּנִים כְּאִלּוּ לֹא הִרְגִּישׁ דָּבָר וְשָׁאַל בְּבַת-צְחוֹק: “מַה שְּׁלוֹמְךָ, פְּתִילָה יַקִּירִי?” “הַפְלֵא! כְּעַכְבָּר בֵּין חֲרִיצֵי-חָלָב”.

------------------
אֶת-פָּנֶיהָ, קוֹרֶצֶת בְּעֵינֶיהָ וּמַרְבָּה לְהָנִיעַ בְּסַנְטֵרָהּ.
אִמָּהּ בָּכְתָה הַרְבֵּה בֶּכֶה לְמַרְאֵה פְּנֵי בִּתָּהּ בִּשְׁעַת
דִּבּוּרָהּ וְהָלְכָה עִמָּהּ לִדְרֹשׁ בָּרוֹפְאִים, אַךְ הָרוֹפְאִים
לֹא יָכְלוּ לְרַפֵּא אוֹתָהּ מִגִּמְגּוּמָהּ. וַתְּהִי רָחֵל לְעִלֶּגֶת.
זְמָן רָב הִתְבַּיְּשָׁה רָחֵל לָצֵאת הַחוּצָה לְבַל תִּפָּגֵשׁ
בְּחַבְרוֹתֶיהָ. הִיא הָיְתָה יוֹשֶׁבֶת כָּל-הַיָּמִים כְּלוּאָה
בַּבַּיִת וְגַם שָׁם לֹא דִּבְּרָה עִם אִישׁ דָּבָר, בִּלְתִּי עִם

------------------
כַּמָּה פְּעָמִים חָשַׁבְתִּי לְהַצִּיעַ לִפְנֵי שְׁכֵנִי הַקָּטָן
וְהֶחָבִיב, שֶׁיִּבְחַר לוֹ רְחוֹב אַחֵר לְמַסָּעָיו, אַךְ בִּרְאוֹתִי
אֶת פָּנָיו הַמַּזְהִירִים מִשִּׂמְחָה בִּשְׁעַת מַסָּעוֹ, לֹא נְתָנַנִי
לִבִּי לִדְרֹשׁ זֹאת מִמֶּנּוּ.
יֵשׁ וְהוּא אוֹרֵב לַעֲגָלָה הָעוֹבֶרֶת בָּרְחוֹב, נִתְלֶה בַּמּוֹט
הַיּוֹצֵא מֵאֲחוֹרֶיהָ וְ“נוֹסֵעַ”. אוֹתָהּ שָׁעָה נֶהֱנָה זֹהַר
הַקָּטָן הֲנָאָה מְרֻבָּה. הַיְּשִׁיבָה עַל הַמּוֹט אֵינָהּ נוֹחָה

------------------
“הַאֱמֶת נָכוֹן הַדָּבָר?” “מַה לִּי לְשַׁקֵּר?” “סְלַח נָא לִי אֵפוֹא כְּגֹדֶל חַסְדְּךָ, וְהַסְבֵּר לִי מִפְּנֵי מָה חָבַשְּׁתָּ לְרֹאשְׁךָ מִצְנֶפֶת זוֹ וְהִסְתַּרְתָּ בָּהּ אֶת רֹאשְׁךָ וְחֵלֶק מִפָּנֶיךָ?” “הָרוֹפֵא צִוָּנִי כַּזֹּאת, מִפְּנֵי שֶׁנִּפְצַעְתִּי בְּבִרְכִּי.
וְאַתָּה, פִּינוֹקְיוֹ חֲבִיבִי, לָמָּה זֶה חָבַשְׁתָּ אַתָּה מִצְנֶפֶת זוֹ, הַמַּגִּיעָה עַד שֹׁרֶשׁ חָטְמְךָ?” “גַּם אוֹתִי צִוָּה הָרוֹפֵא כַּזֹּאת, כִּי עַל כֵּן נִפְצַעְתִּי בְּרַגְלִי”.

------------------
אַךְ יַעֲקֹב לֹא נָבוֹךְ וְעָנָה בִּמְנוּחָה: ‘אַ! פַּעַם הִתְחַלַּפְנוּ
בַּמַּחְבָּרוֹת’.
"רָגַזְתִּי תַּחְתַּי לְשֵׁמַע הַשְּׁקָרִים, שֶׁגִּבֵּב יַעֲקֹב בְּלִי
כָּל בּוּשָׁה. גַּם הַחֲבֵרִים, שֶׁיָּשְׁבוּ עַל יַדִי, כָּעֲסוּ מְאֹד
עַל חֻצְפָּתוֹ וּמִלְמְלוּ בְּלַחַשׁ: ‘שַׁקְרָן אֶחָד!’ אָז קָרָא לִי
אֵלָיו וְשָׁאָל: ‘לְמִי הַמַּחְבֶּרֶת הַזֹּאת, לְךָ אוֹ לוֹ?’ ‘לִי
הִיא!’ עָנִיתִי. ‘וְאֵיךְ בָּאָה לְיָדוֹ?’ הוֹסִיף הַמּוֹרֶה לִשְׁאֹל.

------------------
מִתְנוֹעַעַת הֵנָּה וָהֵנָּה עַל יַד הַמַּחְסָן. הוּא נִגַּשׁ
לְהִתְבּוֹנֵן בָּהּ וְהִנֵּה חַיָּה נוֹרָאָה בַּעֲלַת שְׁמוֹנֶה
רַגְלַיִם רָצָה לִקְרָאתוֹ. בִּרְאוֹתוֹ זֹאת נִבְהַל מְאֹד וְצָעָק:
“זִים-זִים, הַבֵּט, מַה זֶּה?”
“הִזָּהֵר!” קָרָא זִים-זִים, “זֶהוּ הָעַכָּבִישׁ הַנּוֹרָא, וְאֶת
הָרֶשֶׁת הַזֹּאת הוּא פּוֹרֵשׂ לְרַגְלֵינוּ!”
וּשְׁנֵי הָאַחִים נִמְלְטוּ עַל נַפְשָׁם מִפְּנֵי הָעַכָּבִישׁ.
רוֹעֵד מִפַּחַד עָף זוּם-זוּם אַחֲרֵי אָחִיו, עַד שֶׁנִּכְנְסוּ בְּעַד

------------------
קְטַנָּה. הִיא עוֹמֶדֶת רֶגַע וְנִמְלֶכֶת בְּדַעְתָּהּ אֵיךְ לַעֲבֹר.
אַ! הִנֵּה הִיא עוֹקֶפֶת אֶת הָאֶבֶן וּמַמְשִׁיכָה אֶת דַּרְכָּהּ. הִיא
הִתְגַּבְּרָה עַל הַמִּכְשׁוֹל”.
“הֵידָד, נְמָלֹנֶת-חַכְמֹנֶת!” קָרְאָה רִנָּה וּמָחֲאָה כָּף, “אֵין
כָּמוֹךְ!”
“רְאוּיָה הִיא הַנְּמָלָה הַזֹּאת לַמַּחְמָאָה שֶׁלְּךָ”, אָמְרָה הָאֵם.
“כְּבָר שְׁלֹמֹה הַמֶּלֶךְ, הֶחָכָם מִכָּל אָדָם, קָרָא לַנְּמָלָה
“חֲכָמָה מְחֻכָּמָה”. עָלֵינוּ, בְּנֵי הָאָדָם, לְהִתְבַּיֵּשׁ

------------------
וְשָׁרָה שִׁירִים. וּכְשֶׁרָאֲתָה בַּת-צְחוֹק עַל פְּנֵי נִצָּה, צָחֲקָה
בִּצְחוֹקָהּ הַמְּצַלְצֵל וְאָמְרָה: “כַּמָּה טוֹב שֶׁאַתְּ כְּבָר
בְּרִיאָה, נִצָּה! דַּי, מֵהַיּוֹם וָהָלְאָה לֹא נָרִיב עוֹד. מַה
שֶּׁתְּבַקְּשִׁי אֶעֱשֶׂה, אֲבָל רְאִי, אַל תֶּחֱלִי עוֹד פָּעַם”.
“טוֹב”, הִבְטִיחָה נִצָּה. וּשְׁתֵּי הָאֲחָיוֹת הַקְּטַנּוֹת חַיּוֹת
שׁוּב כִּשְׁתֵּי יוֹנִים חֲבִיבוֹת. אַךְ אִם דִּיצָה שׁוֹכַחַת פַּעַם
אֶת הַבְטָחָתָהּ וּמַתְחִילָה לְהִתְעַקֵּשׁ, אוֹמֶרֶת לָהּ נִצָּה:

------------------
קָשְׁרָה סֶרֶט כָּחֹל לְצַוַּאר פְּזִיזָה, וּמִיכָאֵל, שֶׁכְּבָר יָדַע
לִכְתֹּב יָפֶה, כָּתַב עַל פִּסַּת נְיָר: “מִטַּת פְּזִיזָה” וְהִדְבִּיק
אוֹתָהּ לְתֵבַת-הָעֵץ. אֱלִישֶׁבַע הִבְטִיחָה לִתְפֹּר כַּר קָטָן,
מְרֻקָּם, לַחֲתוּלָה. וּמִיכָאֵל אָמַר, שֶׁיִּצְבַּע אֶת דִּירַת
פְּזִיזָה בְּצֶבַע אָדֹם. הֵם הִזְמִינוּ אֶת חַבְרֵיהֶם וְחַבְרוֹתֵיהֶם
הַקְּטַנִּים לַחֲנֻכַּת דִּירָתָהּ שֶׁל פְּזִיזָה. וְכָל מִי שֶׁנִּכְנַס
בְּאוֹתוֹ יוֹם לְבֵיתָם, מִיָּד מָשְׁכוּ אוֹתוֹ הַיְּלָדִים לְחַדְרָם

------------------
אַךְ הַיֶּלֶד לֹא שָׂם לֵב לְזִמְזוּמוֹ וְהוֹסִיף לִכְתֹּב.
אָז קָרָא זוּם-זוּם לְאָחִיו וּשְׁנֵיהֶם יַחַד הִתְחִילוּ רוֹקְדִים עַל
יָדוֹ וּמְדַגְדְּגִים אוֹתוֹ:
דִּיג, דִּיג! דִּיג דִּיג!
אָז קָם הַיֶּלֶד נִרְגָּז וְגֵרַשׁ אוֹתָם מֵעַל פָּנָיו. אַךְ הֵם לֹא
הִרְפּוּ מִמֶּנּוּ. זִים-זִים יָצָא בִּמְחוֹלוֹת עַל מִצְחוֹ וְזוּם-זוּם
דִּגְדֵּג אוֹתוֹ מֵאֲחוֹרֵי אָזְנָיו. כָּעַס הַיֶּלֶד כַּעַס גָּדוֹל,
קָפַץ מֵעַל מְקוֹמוֹ, הֵנִיעַ בְּיָדָיו בָּאֲוִיר וְצָעָק:

------------------
הוּא קָפַץ אֶל הַכִּירָה, שֶׁעָלֶיהָ עָמַד סִיר.
עַל פִּי הָאֵד הָעוֹלֶה מִתּוֹכוֹ סָבוּר הָיָה כִּי דְּבַר-מַה מִתְבַּשֵּׁל בּוֹ.
וְאוּלָם הַסִּיר וְהָאֵד הָיוּ, כְּפִי שֶׁכְּבָר אָמַרְתִּי, רַק מְצֻיָּרִים.
תָּאֲרוּ לְעַצְמְכֶם אֵפוֹא אֶת מַפַּח-נַפְשׁוֹ שֶׁל פִּינוֹקְיוֹ! אַפּוֹ, שֶׁכְּבָר הָיָה אָרֹךְ לְמַדַּי, נַעֲשָׂה אָרֹךְ עוֹד יוֹתֵר, בְּאַרְבַּע אֶצְבָּעוֹת בְּעֵרֶךְ.

------------------
“בֶּן-חַיִל אַתָּה!” קָרָא הָאִכָּר וְטָפַח בְּחִבָּה עַל שִׁכְמוֹ שֶׁל פִּינוֹקְיוֹ, “בֶּן-חַיִל, יָפֶה דָּרַשְׁתָּ, וּכְדֵי לְהַרְאוֹת לְךָ, כִּי נָשָׂאתָ חֵן בְּעֵינַי, מוּכָן הִנְנִי לְשַׁחְרֶרְךָ; קוּם וְלֶךְ-לְךָ לְבֵיתְךָ”.
וּבְדַבְּרוֹ אֶת הַדְּבָרִים הָאֵלֶּה הֵסִיר מֵעַל פִּינוֹקְיוֹ אֶת הַשַּׁלְשֶׁלֶת וְאֶת הַקּוֹלָר וְשִׁלַּח אוֹתוֹ לַחָפְשִׁי.

------------------
“הֲרוֹאֶה אַתָּה אֶת הַלֵּיצָן הַזֶּה, הַתָּלוּי בַּעֲנַף הָאַלּוֹן הַגָּדוֹל?” “אָמְנָם כֵּן!” “עוּפָה נָא מַהֵר אֶל הָאַלּוֹן, נַתֵּק בְּחַרְטוֹמְךָ אֶת הַחֶבֶל הֶעָבֶה שֶׁעַל צַוָּארוֹ וְהַשְׁכֵּב אֶת הָאֻמְלָל בִּזְהִירוּת רַבָּה עַל הָאֲדָמָה לְרַגְלֵי הָעֵץ”.
הַבָּז פָּרַשׂ אֶת כְּנָפָיו וַיָּעַף.

------------------
עַל שַׁרְוֻלָּיו מַעֲטִים לְבָנִים וְעַל יָדָיו כְּפָפוֹת לְבָנוֹת. הוּא
הוֹרָה בְּיָדָיו כֹּה וָכֹה לִכְלֵי הָרֶכֶב וְהֶחֱלִיף מִדֵּי פַּעַם
בְּפַעַם אֶת מְקוֹמוֹ. פַּעַם פָּנָה לְיָמִין וּפַעַם לִשְׂמֹאל וְאִישׁ
מִן הַנֶּהָגִים וּמִן הָעֶגְלוֹנִים לֹא הֵרִים בִּלְעָדָיו אֶת יָדוֹ
וְאֶת רַגְלוֹ. לִילִי הִבִּיטָה בְּהַעֲרָצָה אֶל הַשּׁוֹטֵר, שֶׁנִּרְאָה
לָהּ כִּמְנַצֵּחַ עַל תִּזְמֹרֶת רְחוֹב עֲנָקִית.
גַּם בַּיָּמִים שֶׁהָיְתָה הוֹלֶכֶת עִם אִמָּא שֶׁלָּהּ לְבֵית-הַסֵּפֶר

------------------
הַכֶּלֶב הַמְּסֻלְסָל הָיָה לָבוּשׁ מַדֵּי רַכָּב.

------------------
לְפִי דַּעְתִּי, הַהוֹרִים הֵם שֶׁהִמְצִיאוּ אֶת קִיּוּמָם, כְּדֵי לְהַפְחִיד אֶת הַיְּלָדִים וְלִכְפּוֹת עֲלֵיהֶם שֶׁלֹא לָצֵאת בָּעֲרָבִים וּבַלֵּילֹות מִפֶּתַח בֵּיתָם הַחוּצָה.
וְעַתָּה נַנִּיחַ, כִּי גַּזְלָנִים יִפָּגְשׁוּ לִי בְּדַרְכִּי, וּבְכֵן? הֲאִם תִּפֹּל עָלַי אֵימָתָה? חָלִילָה! אָרִים עֲלֵיהֶם אֶת קוֹלִי וְאֹמַר: “רַבּוֹתַי, הַגַּזְלָנִים, מַה לָכֶם וְלִי? דְּעוּ לָכֶם, כִּי בִּי אֵין מְשַׁטִּים! כָּל הַנּוֹגֵעַ בִּי דָּמוֹ בְּרֹאשׁוֹ! לְכוּ לָכֶם לְשָׁלוֹם וְ– שְׁ… שְׁ… שַׁ! 
------------------
בַּחֲלוֹמוֹ רָאָה אֶת הַפֵיָה הַנֶּחְמָדָה; הִיא נָשְׁקָה לוֹ עַל מִצְחוֹ וְאָמְרָה לוֹ בְּפָנִים מַבְהִיקִים מִשִּׂמְחָה: “הֵיטַבְתָּ לַעֲשׂוֹת, פִּינוֹקְיוֹ! וַאֲנִי סוֹלַחַת לְךָ עַל כָּל תַּעֲלוּלֶיךָ, כִּי רָאִיתִי אֶת לִבְּךָ הַטּוֹב.
יְלָדִים הָעוֹזְרִים לְהוֹרֵיהֶם בְּעֵת צָרָה רְאוּיִים לְאַהֲבָה וּלְרַחֲמִים, אִם גַּם חוֹטְאִים הֵם לִפְעָמִים וְאֵין דַּרְכָּם נְכוֹנָה תָּמִיד.

------------------
“לֹא, בְּנִי!” קָרָא הָאָב, “חָלִילָה לְךָ מֵעֲשׂוֹת כַּדָּבָר הַזֶּה.
זוֹהִי רַמָּאוּת. לֵךְ מִיָּד לְהָכִין אֶת הַתַּרְגִּיל. אַחַר-כָּךְ,
אִם תִּרְצֶה, אֲסַפֵּר לְךָ מִקְרֶה שֶׁקָּרַנִי בִּהְיוֹתִי אֲנִי
תַּלְמִיד”. אוּרִי אָהַב מְאֹד לִשְׁמֹעַ אֶת אָבִיו מְסַפֵּר
מִזִּכְרוֹנוֹת יַלְדוּתוֹ. הוּא מִהֵר לְהִכָּנֵס לְחַדְרוֹ וְאַחֲרֵי
רֶבַע שָׁעָה יָצָא וְאָמָר:
“גָּמַרְתִּי אֶת הַתַּרְגִּיל. הוּא לֹא הָיָה קָשֶׁה כְּלָל”.
“רוֹאֶה אַתָּה”, אָמַר לוֹ הָאָב, “כַּמָּה קַל לִהְיוֹת אָדָם הָגוּן.

------------------
וּבַשּׁוֹבָךְ לֹא הָיָה דָּבָר בִּלְתִּי אִם צַפַּחַת מַיִם וְסַל מָלֵא אֲפוּנָה.
הַלֵּיצָן שָׂנֵא אֲפוּנָה תַּכְלִית שִׂנְאָה, אַךְ בָּעֶרֶב הַהוּא אָכַל אֲפוּנָה בְּכָל פֶּה.
אַחֲרֵי כַּלּוֹתוֹ לֶאֱכֹל אָמַר אֶל הַיּוֹנָה: “מִי מִלֵּל לִי, כִּי הָאֲפוּנָה תִּנְעַם כָּל כָּךְ לְחִכִּי!” “רְאֵה, בְּנִי”, אָמְרָה הַיּוֹנָה, “בְּשָׁעָה שֶׁהָרָעָב מֵצִיק לָנוּ וְאֹכֶל אַיִן, גַּם הָאֲפוּנָה – טַעַם גַּן-עֵדֶן לָהּ.
הָרָעָב אֵינֶנּוּ בַּרְרָן”.

------------------
אִלּוּ הָיָה אַבָּא פֹּה, לֹא הָיִיתִי גוֹוֵעַ מִתּוֹךְ פִּהוּקִים! אוֹיָה, מַה רָע וָמַר לִהְיוֹת רָעֵב! פִּתְאֹם נִרְאָה לוֹ כְּעֵין דָּבָר לָבָן, עֲגַלְגַּל, דּוֹמֶה לְבֵיצָה, מֵצִיץ מִתּוֹךְ פַּח הָאַשְׁפָּה.
כְּהֶרֶף-עַיִן טָס פִּינוֹקְיוֹ אֶל הַמָּקוֹם הָהוּא, וְאָמְנָם – בֵּיצָה! קָשֶׁה לְתָאֵר אֶת שִׂמְחָתוֹ שֶׁל הַלֵּיצָן.
הוּא לֹא הֶאֱמִין לְמַרְאֵה עֵינָיו, גִּלְגֵּל אֶת הַבֵּיצָה בְּיָדוֹ וְגַם נָשַׁק לָהּ, כְּשֶׁהוּא מְדַבֵּר אֶל עַצְמוֹ: “אֵיךְ אֲבַשֵׁל אֶת הַבֵּיצָה הַזּאֹת? 
------------------
“מִסְכֵּן!” קָרְאוּ הַדַּיָּגִים בִּמְנוֹד רֹאש, וּבִתְפִלָּה עַל שִׂפְתוֹתֵיהֶם פָּנוּ אִישׁ לְעֶבְרוֹ.

------------------
הוּא לָקַח גַּרְזֶן חַד בְּיָדוֹ, הֵנִיף אוֹתוֹ וּכְבָר עָמַד לְהַתְחִיל בַּמְּלָאכָה, כְּשֶׁנִּבְהַל וְנִרְתַּע בְּשָׁמְעוֹ קוֹל דַּק מִן הַדַּק קוֹרֵא: “אַל נָא תַּכֵּנִי בְּיָד חֲזָקָה!” שַׁעֲרוּ נָא אֶת תִּמְהוֹנוֹ הַגָּדוֹל שֶׁל זְקֵנֵנוּ הֶחָבִיב – מַר אַנְטוֹנְיוֹ! הוּא הֶעֱבִיר עֵינָיו עַל חֲדַר מְלַאכְתּוֹ, הִסְתַּכֵּל כֹּה וָכֹה, כִּי הָיָה חָרֵד לָדַעַת מִי פָּנָה אֵלָיו בִּקְרִיאָה זֹאת, אַךְ לֹא רָאָה אִישׁ.

------------------
