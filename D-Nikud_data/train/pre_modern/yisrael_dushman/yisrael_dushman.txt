אַךְ בְּטֶרֶם עָבַר חֲצִי מִיל, וְהִנֵּה בָּאִים לִקְרָאתוֹ שׁוּעָל צוֹלֵעַ וְחָתוּל עִוֵּר – שְׁנֵי חֲבֵרִים מְהַלְּכִים יַחַד בַּדֶּרֶךְ וְזֶה אֶת זֶה יִסְעֲדוּ.
הַשּׁוּעָל הָיָה לֶחָתוּל לְעֵינַיִם, וְהֶחָתוּל הָיָה תּוֹמֵךְ בַּשּׁוּעָל הַצּוֹלֵעַ.
“בֹּקֶר טוֹב, פִּינוֹקְיוֹ”, אָמַר הַשּׁוּעָל וְהִשְׁתַּחֲוָה אֵלָיו בְּכָבוֹד.
“שְׁמִי מִנַּיִן לְךָ?” שָׁאַל הַלֵּיצָן.
“מַכִּיר אֲנִי גַּם אֶת אָבִיךָ!” “הֵיכָן רָאִיתָ אוֹתוֹ?” “רְאִיתִיו אֶתְמוֹל לְיַד בֵּיתוֹ”.

------------------
אָנִי…”
------------------
דִּבְרֵי הַזְּכוּת שֶׁנֶאֱמְרוּ לְטוֹבָתוֹ שֶׁל הַלֵּיצָן הִשְׁפִּיעוּ עַל הַשּׁוֹטֵר, עַד שֶׁעָמַד וְשִׁלַּח אוֹתוֹ לַחָפְשִׁי, וְאֶת גֶּ’פֶּטוֹ הַמִּסְכֵּן, שֶׁלֹא מָצָא דְּבָרִים לְהַצְדִּיק אֶת עַצְמוֹ, הוֹלִיךְ לְבֵית-הַסֹּהַר.

------------------
“בִּי, גְּבִרְתִּי”, קָרָא פִּינוֹקְיוֹ אֵלֶיהָ, “הַגְמִיאִינִי נָא מְעַט מַיִם מִכַּדֵּךְ, כִּי צָמֵאתִי”.
“שְׁתֵה, שְׁתֵה, בְּנִי!” עָנְתָה הָאִשָּׁה.
לְאַחַר שֶׁשָּׁתָה פִּינוֹקְיוֹ לִרְוָיָה, מִלְמֵל לְעַצְמוֹ: “אֶת צִמְאוֹנִי שָׁבַרְתִּי! מַה טוֹב הָיָה לוּ שָׁבַרְתִּי גַּם אֶת רַעֲבוֹנִי!” הָאִשָּׁה שָׁמְעָה אֶת דְּבָרָיו אֵלֶּה וְאָמְרָה לוֹ: “אִם תַּעַזְרֵנִי לָשֵׂאת לְבֵיתִי אַחַד הַכַּדִּים הָאֵלֶּה, אֶתֵּן לְךָ פְּרוּסַת לֶחֶם גְּדוֹלָה.

------------------
לִילִי וְהַשּׁוֹטֵר
כְּשֶׁלָּמְדָה לִילִי בְּגַן הַיְּלָדִים, הָיְתָה הוֹלֶכֶת לְשָׁם
לְבַדָּהּ, כִּי הַגַּן נִמְצָא בְּאוֹתוֹ רְחוֹב שֶׁבָּהּ גָּרָה
וּלְאֹרֶךְ אוֹתָהּ מִדְרָכָה. אוּלָם לְאַחַר שֶׁהִתְחִילָה לִלְמֹד
בְּבֵית הַסֵּפֶר, הָיְתָה אִמָּא שֶׁלָּהּ מְלַוָּה אוֹתָהּ, מִפְּנֵי
שֶׁהָיָה צֹרֶךְ לַעֲבֹר רְחוֹב אֶחָד. וְאַף-עַל-פִּי, שֶׁעַל פָּרָשַׁת
הַדְּרָכִים עָמַד שׁוֹטֵר תְּנוּעָה, חָשְׁשָׁה הָאֵם, פֶּן לֹא תֵּדַע
בִּתָּהּ לְהִזָּהֵר.

------------------
אֶת-פָּנֶיהָ מִתְעַוְּתִים בְּהַעֲוָיוֹת מְכֹעָרוֹת, וּמִיָּד הָיְתָה
מְכַסָּה אֶת-פָּנֶיהָ בִּשְׁתֵּי יָדֶיהָ וּבוֹכָה חֶרֶשׁ. בְּמִקְרִים
כָּאֵלֶּה הָיְתָה נִזְכֶּרֶת בַּזָּקֵן הָעִלֵּג, שֶׁגַּם הוּא עִוָּה
אֶת-פָּנָיו בְּדַבְּרוֹ וְלִבָּהּ הִכָּה אוֹתָהּ מְאֹד עַל אֲשֶׁר
לָעֲגָה אָז לָאֻמְלָל. וַתִּתְפַּלֵּל רָחֵל לַה' וַתֵּבְךְּ
כָּל-הַיָּמִים. פָּנֶיהָ הוּרְעוּ מִיּוֹם לְיוֹם; עֵינֶיהָ, אֲשֶׁר
הִבְרִיקוּ תָּמִיד מִשִּׂמְחָה, הָיוּ עַכְשָׁו עֲמוּמוֹת וְנוּגוֹת;

------------------
הַגַּנָּן
גַּנּן אָנֹכִי
עוֹבֵד אֲדָמָה;
וְיֵשׁ לִי עוֹזְרִים –
מָטָר וְחַמָּה.
בְּרוּכָה תִּהְיִי,
גִּנַּת הַיָּרָק!
מִפְּרִי אַדְמָתֵךְ
טָעִים הַמָּרָק.
הַחַלְבָּן
חַלְבָּן אָנֹכִי,
רוֹכֵב עֲל חָמוֹר;
חָלָב שֶל פָּרָה
הֵבֵאתִי למכֹּר.
חֲלֵב פָּרָתִי
נָקִי וְטָרִי;
מַרְפֵּא לַחוֹלֶה,
תַּעֲנוּג לַבָּריא.
הַנַּגָּר
שֻלְחָן וְכִסֵּא
וְעוֹד רְהִיטִים,
הֲרֵינִי עוֹשֶׂה
מֵעֵץ הַשִּׁטִּים.
מֻמְחֶה אָנֹכי,
רָגִיל בִּמְלָאכָה.
לוּ רַק יִתֵּן אֵל
מְעַט הַצְלָחָה.
הַתּוֹפֶרֶת
תּוֹפֶרֶת אנִי
מִינֵי לְבָנִים,

------------------
וְהָאֵם נִגְּשָׁה עִם הַיְּלָדִים אֶל תְּלוּלִית הַנְּמָלִים וְאָמְרָה:
“אֲנִי אוֹהֶבֶת מְאֹד לְהִתְבּוֹנֵן אֶל הַנְּמָלִים הַקְּטַנּוֹת
וְהֶחָרוּצוֹת בִּשְׁעַת עֲבוֹדָתָן. כָּל אַחַת מֵהֶן יוֹדַעַת אֵת אֲשֶׁר
לְפָנֶיהָ, כָּל אַחַת יוֹדַעַת אֶת תַּפְקִידָהּ. וְיֵשׁ סֵדֶר יָפֶה
בַּעֲבוֹדָתָן, יֵשׁ דִּיּוּק וְהָעִקָּר – סַבְלָנוּת. הַבִּיטוּ נָא אֶל
הַנְּמָלָה הַזֹּאת: אֵיזֶה מַשָּׂא כָּבֵד הִיא נוֹשֵׂאת! רְאוּ נָא –
הִיא נֶעֶצְרָה בְּדַרְכָּהּ. מַה קָּרָה? מִכְשׁוֹל לְפָנֶיהָ – אֶבֶן

------------------
הַכֹּל נוֹזְפִים בִּי, הַכֹּל גּוֹעֲרִים בִּי.
“הֵיכַן אַתָּה עוֹמֵד?” צוֹעֶקֶת אִמָּא, “הֲלֹא כַּאן הַכֵּלִים שֶׁל
פֶּסַח!”
“סוּר מִתֵּיבַת הַמַּצּוֹת!” גּוֹעֶרֶת בִּי מִרְיָם אֲחוֹתִי,
הַגְּדוֹלָה מִמֶּנִּי בִּשְׁנָתַיִם, “אֵינְךָ יָכוֹל לִמְצֹא לְךָ שׁוּם
עֲבוֹדָה”.
מוֹחֵל אֲנִי לְאִמָּא עַל גַּעֲרוֹתֶיהָ, שֶׁהֲרֵי אֵם הִיא וְדֶרֶךְ כָּל
אֵם לִגְעֹר בְּבָנֶיהָ. לְמִי אֵינִי מוֹחֵל – לַאֲחוֹתִי. מַה הִיא
מִתְרַבְרֶבֶת כָּךְ? הֲלֹא רַק לִפְנֵי יָמִים אֲחָדִים הָפְכָה אִתִּי

------------------
הֶחָתוּל הַמִּסְכֵּן, שֶׁהָיָה חָשׁ בְּקֵבָתוֹ, לֹא יָכֹל לֶאֱכֹל יוֹתֵר מִשְּׁלֹשִׁים וַחֲמִשָּׁה דָּגִים שְׁרוּיִים בְּרֹטֶב שֶׁל עַגְבָנִיּוֹת וְאַרְבַּע מְנוֹת בָּשָׂר, סַךְ הַכֹּל; וְהוֹאִיל וְהַדָּגִים נַעֲשׂוּ לֹא לְפִי טַעֲמוֹ, הִזְמִין לְקִנּוּחַ סְעוּדָה מְעַט חֶמְאָה וּגְבִינָה כְּחוּשָׁה.
הַשּׁוּעָל אַף הוּא לֹא הָיָה מְסָרֵב לִטְעֹם מַשֶּׁהוּ, אַךְ מִצְוַת הָרוֹפֵא הָיְתָה חֲזָקָה עָלָיו לִהְיוֹת נִזְהָר מְאֹד מְאֹד מֵאֲכִילָה גַסָּה.

------------------
חֹסֶר הַנִּמּוּס וְהֵן קוֹבְלוֹת בְּאָזְנַי:
“פֶּסַח הֲרֵיהוּ חַג חָשׁוּב מְאֹד וְאַף-עַל-פִּי-כֵן אֵין לָשִׂים
אוֹתָנוּ עַל הָאָרֶץ”.
שֻׁלְחָן הָאֹכֶל מוּטָל פְּרַקְדָּן בִּכְרָעָיו לְמַעֲלָה מְבֻיָּשׁ
וְנִכְלָם וְנִרְאֶה כְּצַב גָּדוֹל, שֶׁהָפְכוּ אוֹתוֹ עַל מְנָת לִגְרֹם
לוֹ צַעַר. חַסְיָה הָעוֹזֶרֶת, לְבוּשָׁה מִינֵי סְמַרְטוּטִים,
מְלֻכְלָכָה וּבְפָנִים מְפֻחָמִים, עוֹמֶדֶת כְּפוּפָה עַל גַּבֵּי עָבִיט
וּמְשַׁפְשֶׁפֶת בְּמִבְרֶשֶׁת קָשָׁה אֶת דַּפְנֵי הָאֲרוֹנוֹת וּפִיהָ
מָלֵא טְעָנוֹת:

------------------
אַךְ הַצְּרָצַר הָיָה סַבְלָן וּפִקֵּחַ, וּבִמְקוֹם לְהֵעָלֵב, הוֹסִיף בְּנַחַת וּבְקוֹל שָׁקֵט: “אִם אֵין בִּרְצוֹנְךָ לָלֶכֶת לְבֵית-הַסֵּפֶר, לֵךְ וּלְמַד מְלָאכָה כָּלְשֶׁהִי, הַמְּפַרְנֶסֶת אֶת בְּעָלֶיהָ”.
“מַסְפִּיק וְדַי”, הֵשִׁיב פִּינוֹקְיוֹ בְּקֹצֶר-רוּחַ.
“דַּע לְךָ, כִּי מִכָּל הַמְּלָאכוֹת שֶׁבָּעוֹלָם מְחַבֵּב אֲנִי רַק אַחַת”.
“אֵיזוֹ?” “לֶאֱכֹל, לִשְׁתּוֹת, לִישֹּׁן, לְשַׂחֵק, לֵהָנוֹת מִכָּל מִינֵי תַּעֲנוּגִים וּלְהִתְהַלֵּךְ כָּל הַיּוֹם בְּאֶפֶס מַעֲשֶׂה”.

------------------
מַעֲשֶׂה בִּקְלִפַּת בַּנָּנָה
לְחַנָּה הַקְּטַנָּה וְהַנָּאָה הָיְתָה מִדָּה אַחַת רָעָה:
כְּשֶׁהָיְתָה אוֹכֶלֶת בַּחוּץ תַּפּוּחַ זָהָב אוֹ בַּנָּנָה, הָיְתָה
זוֹרֶקֶת אֶת הַקְּלִפָּה עַל הַמִּדְרָכָה אוֹ עַל הַכְּבִישׁ, בְּלִי
לַחֲשֹׁשׁ, פֶּן יִתְחַלֵּק עָלֶיהָ אִישׁ. כַּמָּה פְּעָמִים בֵּאֲרָה
לָהּ אִמָּהּ, שֶׁיֵּשׁ בָּזֶה סַכָּנָה לָעוֹבְרִים וְשָׁבִים, אַךְ
חַנָּה לֹא שָׂמָה לִבָּהּ לִדְבָרֶיהָ. בְּכָל פַּעַם הָיְתָה
מִתְנַצֶּלֶת, שֶׁלֹּא רָאֲתָה בְּקִרְבַת מָקוֹם פַּח אַשְׁפָּה, אוֹ
זֶבֶל.

------------------
פִּתְאֹם הִגִּיעַ לְאָזְנָיו קוֹל צְחוֹק; נָשָׂא פִּינוֹקְיוֹ אֶת עֵינָיו, וְהִנֵּה תֻּכִּי יוֹשֵׁב עַל אֶחָד מֵעַנְפֵי-עֵץ גָּבֹהַּ וּמְצַחְצֵחַ אֶת נוֹצוֹתָיו.
“עַל מַה זֶה וְלָמָּה תִּצְחַק כָּכָה?” שָׁאַל פִּינוֹקְיוֹ אֶת הַתֻּכִּי.
“צוֹחֵק אֲנִי, יַעַן כִּי צְחוֹק אַתָּה עוֹשֶׂה לִי…” פִּינוֹקְיוֹ לֹא עָנָה דָּבָר.
הוּא הָלַךְ שֵׁנִית אֶל הַתְּעָלָה, שָׁאַב עוֹד מַיִם וְהִשְׁקָה אֶת הָאֲדָמָה, שֶׁבָּה טָמַן אֶת מַטְבְּעוֹתָיו, כְּשֶׁשׁוּב נִשְׁמְעוּ גַּלֵּי צְחוֹק בְּתוֹךְ הַדּוּמִיָּה שֶׁמִּסָּבִיב.

------------------
אַל תַּאֲמֵן, בְּנִי, לְאֵלֶּה הַמַּבְטִיחִים נִסִּים וְנִפְלָאוֹת, וְאוֹמְרִים לְהַעֲשִׁירְךָ בִּן-לַיְלָה.
מְטֹרָפִים אוֹ רַמָּאִים הֵם! שְׁמַע בְּקוֹלִי, שׁוּב הַבַּיְתָה".
“לֹא וָלֹא! אַחַת דַּעְתִּי, אֵלֵךְ לְדַרְכִּי!” “הַשָּעָה כֹּה מְאֻחֶרֶת!” “אֵין דָּבָר, אֲנִי רוֹצֶה לָלֶכֶת בְּדַרְכִּי!” “הַלַּיְלָה כֹּה אָפֵל!” “אֵלֵךְ לְדַרְכִּי!” “הַדֶּרֶךְ זְרוּעָה סַכָּנוֹת…” “אֵלֵךְ, וִיהִי מָה!” “רְאֵה הִזְהַרְתִּיךָ! עַקְשָׁנִים וּקְשׁוּחֵי-לֵב אֶחָד עֲתִידָם – לְהִתְחָרֵט!” 
------------------
מְלַכְלֵךְ אֶת הַקִּיר?”
גָּדִי הִפְנָה אֶת רֹאשׁוֹ הַמְּתֻלְתָּל וְנָתַן בַּמּוֹרָה אֶת שְׁתֵּי
עֵינָיו הַגְּדוֹלוֹת: “מְלַכְלֵךְ?” שָׁאַל כִּמְעַט נֶעֱלָב, “הֲרֵי
אֲנִי כּוֹתֵב אֶת שְׁמִי בִּצְבָעִים! הַאֵין שְׁמִי יָפֶה?”
“שִׁמְךָ יָפֶה מְאֹד”, הֵשִׁיבָה הַמּוֹרָה, “אַךְ הַשֵּׁם הַיָּפֶה
בְּיוֹתֵר, אִם הוּא נִכְתָּב עַל גַּבֵּי הַקִּירוֹת, הֲרֵיהוּ מְלַכְלֵךְ
אוֹתָם. הַקִּירוֹת צְרִיכִים לִהְיוֹת נְקִיִּים מִכָּל כְּתָב שֶׁהוּא”.
“וְעַל קִירוֹת הַבָּתִּים שֶׁבָּרְחוֹב מֻתָּר לִכְתֹּב?” חָקַר גָּדִי.

------------------
" ‘אֲבָל’, אָמַרְתִּי לוֹ, 'הֲלֹא בְּאָזְנֵינוּ צִוָּה הַמּוֹרֶה: “אַל
תַּרְחִיקוּ לָלֶכֶת בַּיָּעַר!”
" ‘אֵין דָּבָר’, אָמַר עַמִּינָדָב, ‘אֲנַחְנוּ לֹא נִתְמַהְמַהּ שָׁם;
רַק חֲצִי שָׁעָה, אַחַר נָשׁוּב. אֲנִי יוֹדֵעַ הֵיטֵב אֶת הַדֶּרֶךְ
וְלֹא נִתְעֶה’.
"בָּרִאשׁוֹנָה פִּקְפַּקְתִּי אִם לָלֶכֶת אוֹ לַחְדֹּל, אַךְ הַיֵּצֶר
הָרָע שֶׁל לְקִיטַת גַּרְגְּרִים וַאֲרִיַּת פִּטְרִיּוֹת הָיָה גָּדוֹל
מְאֹד. מִלְּבַד זֶה סָמַכְתִּי הַרְבֵּה עַל עַמִּינָדָב הַיַּדְעָן;

------------------
וְלָמָּה שֶׁלֹּא מָצָאתִי שׁוּם אֶמְצָעִים לְהַרְגִּיל אוֹתוֹ בְּחַיֵּי תַּרְבּוּת, הָיִיתִי מֻכְרָח לְהִשְׁתַּמֵּשׁ בְּעֶזְרַת הַשּׁוֹט הַכָּל-יָכוֹל, אַךְ כָּל סִימָנֵי הַחִבָּה הָאֵלֶּה הָיוּ לַשָּׁוְא.
לְאָשְׁרִי, מָצָאתִי בְּקָדְקָדוֹ מִין מִחְיָה מְשֻׁנָּה, הַמְּכֻנָּה בְּפִי חַכְמֵי הַמַּדָּע בְּפָּרִיס – פִּיקָה, שֶׁיֵּשׁ לָהּ סְגֻלָּה מְיֻחֶדֶת לְהַצְמִיחַ אֶת הַשְּׂעָרוֹת וּלְהַכְשִׁיר לְרִקּוּדִים גַּם.
בְּעַד זֶה גָּמַרְתִּי אֹמֶר לְלַמֵּד אוֹתוֹ לִרְקֹד וּלְדַלֵּג דֶּרֶךְ חִשּׁוּקִים.

------------------
בָּרִאשׁוֹנָה נִסְּתָה הַפֵיָה לְהִשְׁתַּמֵּט וּלְהִתְנַכֵּר וְאָמְרָה, כִּי אֵין הִיא כְּלָל אוֹתָהּ פֵיָה בַּעֲלַת הַשֵּׂעָר הַכָּחֹל; אַךְ בִּרְאוֹתָהּ כִּי הַדָּבָר אֵינוֹ עוֹלֶה בְּיָדָהּ, הִתְוַדְּעָה אֵלָיו וְאָמְרָה: “הוֹי, שׁוֹבָב קָטָן! אֵיךְ זֶה הִכַּרְתָּ אוֹתִי?” “כִּי זוֹכֵר אֲנִי אוֹתָךְ הֵיטֵב וּלְעוֹלָם לֹא אֶשְׁכָּחֵךְ!” “הֲזוֹכֵר אַתָּה, כִּי עָזַבְתָּ אוֹתִי כִּמְעַט יַלְדָּה, וְעַכְשָׁו אַתָּה רוֹאֶה לְפָנֶיךָ אִשָּׁה, הָרְאוּיָה לִהְיוֹת לְךָ לְאֵם”.

------------------
“שְׁמַע נָא!” אָמְרָה הַפֵיָה אֶל הַכֶּלֶב הַמְּסֻלְסָל, “לֵךְ רְתֹם אֶת הַטּוֹבָה בּמַרְכְּבוֹתַי וְסַע הַיַּעְרָה.
בְּבוֹאֲךָ אֶל הָאַלּוֹן הַגָּדוֹל תִּרְאֶה לֵיצָן מִסְכֵּן מֻטָּל שָׁם עַל הָעֵשֶׂב, תָּרִים אוֹתוֹ בִּזְהִירוּת רַבָּה, תַּשְׁכִּיבֵהוּ עַל הַכָּרִים שֶׁבְּמֶרְכַּבְתִּי וּתְבִיאֵהוּ הֵנָּה.
הֲשָׁמַעְתָּ?” בִּמְקוֹם תְּשׁוּבָה כִּשְׁכֵּש הַכֶּלֶב הַמְּסֻלְסָל אַרְבַּע פְּעָמִים בִּזְנָבוֹ לְאוֹת חִיּוּב וְטָס כְּחֵץ מִקֶּשֶׁת לְמַלֵּא אֶת פְּקֻדַּת גְּבִרְתּוֹ.

------------------
“הַאֻמְנָם?” קָרָא פִּינוֹקְיוֹ וְקָפַץ מִשִׂמְחָה, “אִם כָּךְ, הַרְשִׁינִי נָא, פֵיָה יְקָרָה, לָצֵאת לִקְרָאתוֹ.
רוֹצֶה אֲנִי לְחַבֵּק אֶת הַזָּקֵן הַטּוֹב שֶׁלִּי, אֲשֶׁר נָשָׂא וְסָבַל כָּל כָּךְ הַרְבֵּה בִּגְלָלִי”.
“לֵךְ, בְּנִי, אַךְ הִשָּׁמֵר לְךָ וְאַל תִּתְעֶה בַּדֶּרֶךְ.
לֵךְ נִכְחֲךָ בַּיַּעַר וְתִמְצָאֵהוּ”.
פִּינוֹקְיוֹ מִהֵר לָלֶכֶת.
כְּשֶׁנִּכְנַס הַיַּעְרָה, מִהֵר לָרוּץ, רוֹץ וְדַלֵּג כְּבֶן-בָּקָר.
הִנֵּה לְפָנָיו הָאַלּוֹן הַגָּדוֹל שֶׁעָלָיו הָיָה תָּלוּי.

------------------
פַּעַם אַחַת בָּאָה הַדּוֹדָה דִּינָה לְבֵיתָם. רָאֲתָה דִּינָה אֶת
אֲחוֹתָהּ מְהַלֶּכֶת אַחֲרֵי נָעֳמִי מֵחֶדֶר לְחֶדֶר עִם בַּנָּנָה
קִלּוּפָהּ לְמֶחֱצָה וּמִתְחַנֶּנֶת לִפְנֵי בִּתָּהּ, שֶׁתַּעֲשֶׂה
עִמָּהּ חֶסֶד וְתוֹאִיל לֶאֱכֹל אֶת הַבַּנָּנָה.
דָּבָר זֶה הִרְגִּיז מְאֹד אֶת הַדּוֹדָה דִּינָה, וּכְשֶׁנִּשְׁאֲרָה
לְבַדָּהּ עִם אֲחוֹתָהּ, אָמְרָה לָהּ:
“אֵין אַתְּ צְרִיכָה לְפַנֵּק כָּל כַּךְ אֶת הַיַּלְדָּה. אִם תִּרְצֶה
לֶאֱכֹל, תְּבַקֵּשׁ בְּעַצְמָהּ”.

------------------
שְׂרֵפָה בִּגְלַל הַהַדְלָקוֹת שֶׁלָּכֶם. תִּהְיֶה הַדְלָקָה בַּחֲצַר
בֵּית-הַסֵּפֶר – מַסְפִּיק”.
אֶלִי הִבִּיט אֶל אִמּוֹ הַגְּבוֹהָה וְהָרָזָה שֶׁל צְבִי בְּפֶה
פָּעוּר. אַחַר גֵּרֵד קְצָת אֶת רֹאשׁוֹ וְאָמַר אֶל בֶּנִי:
“בּוֹא, בֶּנִי, נֵלֵךְ הַבָּיְתָה; לֹא נַעֲרֹךְ הַשָּׁנָה הַדְלָקָה
וְדָי”.
וְהֵם עָזְבוּ אֶת חֲצֵרוֹ שֶׁל צְבִי, שֶׁהוֹסִיף לֶאֱגֹד אֶת
כְּפִיסֵי-הָעֵץ שֶׁלּוֹ.
בַּדֶּרֶךְ אָמַר בֶּנִי: “אֶלִי, אוּלַי נִגַּשׁ אֶל מָרְדְּכָי?”

------------------
“אִם אָכֵן אֶקְטֹף אֶת כָּל הַמַּטְבְּעוֹת הַלָּלוּ כְּדִבְרֵיכֶם אַשְׁאִיר לְעַצְמִי אַלְפַּיִם וְלָכֶם אֶתֵּן חֲמֵשׁ מֵאוֹת בְּמַתָּנָה”.
“לָנוּ בְּמַתָּנָה”, קָרָא הַשּׁוּעָל כְּנֶעְלָב, “חָס וְשָׁלוֹם!” “חָס וְשָׁלוֹם!” חָזַר הֶחָתוּל.
“אֲנַחְנוּ,” הוֹסִיף הַשּוּעָל, “עֲמֵלִים אֲנַחְנוּ רַק לְטוֹבַת הַזּוּלָת, וְאֵין אָנוּ נוֹשְׂאִים אֶת עֵינֵינוּ לְטוֹבַת הֲנָאָה כָּלְשֶׁהִי”.
“לְטוֹבַת זוּלָתֵנוּ!” חָזַר הֶחָתוּל.

------------------
עֲנָנָה. הַשִּׂיחָה עַל אִמּוֹ עוֹרְרָה בְּלִבּוֹ זִכְרוֹנוֹת נוּגִים.
אַחַר הֵנִיעַ בְּרֹאשׁוֹ לִקְרַאת חֲבֵרוֹ וְהִתְרַחֵק מִמֶּנּוּ בְּלִי
אֲמִירַת שָׁלוֹם.
בֶּנִי הִבִּיט אַחֲרֵי חֲבֵרוֹ הַמִּתְרַחֵק וְחָשַׁב בְּלִבּוֹ:
"אוּלַי מִפְּנֵי זֶה הוּא כֹּה נִרְגָּז תָּמִיד,
הַמִּסְכֵּן!"
------------------
“שְׁאֵלָה יָפָה שָׁאַלְתְּ! הֲרֵי זֶה אָבִי! הֲרָאִית אוֹתוֹ, אוּלַי דִּבֵּר עִמָּךְ עַל-אוֹדוֹתַי? הַרְאִינִי נָא מְקוֹמוֹ אַיֵהוּ! הַעוֹד אָבִי חַי? עֲנִינִי נָא, בְּשֵׁם אֱלֹהִים!” “רְאִיתִיו לִפְנֵי שְׁלשָׁה יָמִים עַל חוֹף הַיָּם”.
“מֶה עָשָׂה שָׁם?” “הוּא בָּנָה לוֹ סִירָה קְטַנָּה, לַעֲבֹר בָּהּ אֶת הָאוֹקְיָנוֹס.

------------------
פֶּרֶק תְּשִׁיעִי: פִּינוֹקְיוֹ מוֹכֵר סִפְרוֹ, כְּדֵי לְבַקֵּר בְּתֵאַטְרוֹן הַלֵּיצָנִים.
הַחֹרֶף עָבַר, וּפִּינוֹקְיוֹ שָׂם אֶת סִפְרוֹ תַּחַת זְרוֹעוֹ וְיָצָא לָלֶכֶת לְבֵית-הַסֵּפֶר.

------------------
הָהּ, אֵלִי, קַח נָא אֶת נַפְשִׁי, כִּי טוֹב מוֹתִי מֵחַיַּי!” מֵרֹב יֵאוּשׁ וְצַעַר בִּקֵּש פִּינוֹקְיוֹ לָגֹז אֶת שְׂעַר רֹאשׁוֹ, אַךְ שַׂעֲרוֹתָיו הָיוּ שֶׁל עֵץ וְאֶצְבְּעוֹתָיו לֹא יָכְלוּ לִתְפֹּס אוֹתָן.
עוֹד הוּא מִתְיַפֵּחַ וּמְמָרֵר בִּבְכִי, וְיוֹנָה גְדוֹלָה בָּאָה בִּיעַף, פָּרְשָׂה כְּנָפֶיהָ וְקָרְאָה מִמָּרוֹם: “מַה אַתָּה עוֹשֶׂה פֹּה, בְּנִי?” הַאִם אֵינֵךָ רוֹאֶה? בּוֹכֶה אֲנִי, עָנָה פִּינוֹקְיוֹ בְּנָשְׂאוֹ אֶת עֵינָיו לַמָּרוֹם, וּמָחָה אֶת דִּמְעוֹתָיו בְּשַׁרְווּלוֹ.

------------------
אוּלָם מֵאָז הִתְפַּתְּחָה לְשׁוֹנֵנוּ בְּלִי-הֶרֶף וְנִתְעַשְּׁרָה בְּשִׁמּוּשֵׁי לָשׁוֹן וּבְמֻנָּחִים חֲדָשִׁים וּמְדֻיָּקִים, הַמְּחַיְּבִים אֶת הַתְאָמָתָם שֶׁל הַתַּרְגּוּמִים, אֲפִלּוּ הַטּוֹבִים בְּיוֹתֵר, שֶׁנַּעֲשׂוּ בַּדּוֹר הַקּוֹדֵם, לַמְּצִיאוּת הַלְּשׁוֹנִית שֶׁל יָמֵינוּ, בְּלִי לְוַתֵּר עַל הַטּוֹב וְהַמְּיֻחָד שֶׁבְּתַרְגּוּמִים אֵלֶּה וּבְלִי לְקַפֵּחַ זְכוּת רִאשׁוֹנִים.

------------------
וְשָׁרָה לָהּ שִׁירִים יָפִים.
גַּם אֶת אַבָּא שֶׁלָּהּ אוֹהֶבֶת לֶלָה מְאֹד.
הוּא גִּבּוֹר – אַבָּא שֶׁלָּהּ.
הוּא מַרְכִּיב אוֹתָהּ עַל כְּתֵפָיו וְרוֹקֵד אִתָּהּ רִקּוּדִים
שׁוֹנִים.
הוּא כָּל כַּךְ טוֹב,
אַבָּא שֶׁלָּהּ הַיָּפֶה!
גַּם הַדּוֹדִים וְהַדּוֹדוֹת טוֹבִים אֵלֶיהָ מְאֹד. כֻּלָּם אֲנָשִׁים
חֲבִיבִים וְכֻלָּם אוֹהֲבִים אוֹתָהּ מְאֹד.
בְּבַקָּשָׁה מִכֶּם, אֵיךְ אֶפְשָׁר לֹא לֶאֱהֹב כְּרוּב קָטָן
זְהוּב-תַּלְתַּלִים, בַּעַל שְׁתֵּי שְׁקַעֲרוּרוֹת חֵן בְּרָאשֵׁי

------------------
לְהִפָּסֵק וְאַחַר קָרָא לְלִילִי:
“בּוֹאִי, יַלְדָּה! יְכוֹלָה אַתְּ לַעֲבֹר בְּלִי פָּחַד!”
לִילִי עָבְרָה אֶת הָרְחוֹב בִּזְהִירוּת וּבִהְיוֹתָהּ עַל הַמִּדְּרָכָה
הַשְּׁנִיָּה קָרְאָה לַשּׁוֹטֵר:
“תּוֹדָה, אֲדוֹנִי הַשּׁוֹטֵר!”
הַשּׁוֹטֵר הָעֲנָק חִיֵּךְ אֵלֶיהָ בְּחִבָּה וְשָׁב לְמַלֵּא אֶת
תַּפְקִידוֹ.
בְּשׁוּב לִילִי מִבֵּית-הַסֵּפֶר, מָצְאָה אֶת אִמָּא שֶׁלָּהּ עוֹמֶדֶת
עַל יַד הַשַּׁעַר וּמְחַכָּה לָהּ.
“שָׁלוֹם, אִמָּא!” קָרְאָה לִילִי בְּשִׂמְחָה. “הִנֵּה בָּאתִּי
בְּשָׁלוֹם”.

------------------
הַנְּבוֹנוֹת, כְּאוֹמֵר:
“אֲנִי מְאֻשָּׁר מִמְּךָ, שֶׁיָּכֹלְתִּי לְשַׁלֵּם לְךָ כִּגְמוּלֶךָ!”
אַךְ הַמְּאֻשָּׁרָה בְּיוֹתֵר, לְפִי דַּעְתִּי, הָיְתָה אִמּוֹ שֶׁל
נֹעַם.
------------------
אָז פָּתְחוּ שְׁנֵיהֶם בִּבְכִי וְשָׁפְכוּ שִׂיחָם עַל גּוֹרָלָם הַמַּר.
אַךְ הַלְוַאי וְשָׁתְקוּ, כִּי בִּמְקוֹם אֲנָחוֹת וּדְבָרִים הוֹצִיאוּ מִפִּיהֶם רַק נְעִירוֹת חֲמוֹרִים; הֵם יָכְלוּ לְהַשְׁמִיעַ רַק: “יוֹ-יוֹ-יוֹ”.

------------------
“חַיִּימְ’ל”, הִיא קוֹרֵאת לוֹ בְּחִבָּה, “חַיִּימְ’ל, מַה-שְּׁלוֹמֶךָ? אֵיךְ אַתָּה מַרְגִּישׁ אֶת-עַצְמֶךָ? עֲנֵנִי, חֲבִיבִי, עֲנֵנִי, יַקִּירִי!” רֶטֶט שֶׁל שִׂמְחָה עָבַר בְּגוּפוֹ שֶׁל הַיֶּלֶד.
“חַיִּימְ’ל” הִיא קוֹרֵאת לוֹ! וּבְכֵן, שִׁנּוּ אֶת-שְׁמוֹ! הֶאָח! וַדַּאי הָיָה חוֹלֶה מְסֻכָּן! בָּרוּךְ הַשֵּׁם! צָרִיךְ בְּכָל-זֹאת לִשְׁאֹל אֶת-פִּיהָ.

------------------
הוּא תָפַס בְּיָדוֹ פַּטִּישׁ עֵץ וּזְרָקוֹ בְּכֹחַ בַּצְּרָצַר-הַדַּבְּרָן.
אֶפְשָׁר שֶׁלֹּא הָיָה בְּדַעְתּוֹ לִפְגֹּעַ בּוֹ.
אַךְ, מַעֲשֶׂה שָׂטָן, פָּגַע הַפַּטִּישׁ בְּרֹאשׁוֹ שֶׁל הַצְּרָצַר, וְהַצְּרָצַר נִפְחַס וְנִדְבַּק לַכֹּתֶל.
הַיְּצוּר הֶעָלוּב הִסְפִּיק רַק לִקְרֹא: “צַר-צַר-צַר” – וּמֵת.

------------------
תַּחַת שֵׂעָר הָיוּ עַל רֹאשׁוֹ עִשְׂבֵי יָם יְרֻקִּים; עוֹר גּוּפוֹ אַף הוּא הָיָה כְּעֵין הַיָּרֹק.
יְרֻקּוֹת הָיוּ גַם עֵינָיו, וּזְקָנוֹ הָאָרֹךְ מְאֹד אַף הוּא הָיָה יָרֹק מְאֹד.
הוּא הָיָה דּוֹמֶה לִלְטָאָה אַדִּירָה, הָעוֹמֶדֶת עַל רַגְלֶיהָ הָאֲחוֹרִיּוֹת.
כְּשֶׁהֶעֱלָה הַדַּיָּג אֶת רִשְׁתּוֹ קָרָא בְּשִׂמְחָה רַבָּה: “אֵל אֱלֹהִים! הַיּוֹם הַזֶּה אוּכַל לְמַלֵּא בִּטְנִי דָּגִים לַשֹּׂבַע!” “טוֹב שֶׁאֵינֶנִּי דָּג!” הִרְהֵר פִּינוֹקְיוֹ וְדַעְתּוֹ נִתְיַשּׁבָה עָלָיו.

------------------
“וְהֵיכָן נֶעְלַם פִּינוֹקְיוֹ הָרִאשׁוֹן, פִּינוֹקְיוֹ הַלֵּיצָן?” “הִנֵּה הוּא שָׁם!” עָנָה גֶּ’פֶּטוֹ וְהֶרְאָה בְּאֶצְבָּעוֹ עַל הַלֵּיצָן, שֶׁעָמַד נִשְׁעָן אֶל הַכִּסֵּא בְּרֹאשׁ מוּרָד, בְּיָדַיִּם תְּלוּיוֹת לְמַטָּה וּבְרַגְלַיִם מְעֻקָּמוֹת.
פִּינוֹקְיוֹ הִפְנָה פָּנָיו לְאוֹתוֹ צַד, הִסְתַּכֵּל בַּלֵּיצָן וְאָמַר בְּעֹנֶג מְיֻחָד: “מַה מְּגֻחָךְ הָיִיתִי בִּהְיוֹתִי לֵיצָן! וּמַה מְאֻשָׁר אֲנִי הַיּוֹם, לִהְיוֹת כְּאַחַד הַיְּלָדִים!…” 

------------------
הַמֶּלֶךְ, וְכָל-שָׂרָיו הַנֶּאֱמָנִים הִתְחִילוּ עוֹיְנִים
אֶת-שַׁלִּיטָם.
וּבְאַחַד הַיָּמִים הִתְחִילָה פִּתְאֹם הַבָּרֶקֶת אֲשֶׁר בַּכֶּתֶר
לְהַתִּיז נִיצוֹצוֹת. הַנִּיצוֹצוֹת נִשְּׂאוּ בָּאֲוִיר וַיִהְיוּ לְאֵשׁ
לֶהָבָה. וַתֹּאכַל הָאֵשׁ עַל יָמִין וְעַל שְׂמֹאל וַתִּלְחַךְ אֶת-כָּל
אֲשֶׁר מִסָּבִיב. וַתִּבָּקַע הָאָרֶץ וַתִּבְלַע אֶת-כָּל-הַבָּתִּים
וְהָאַרְמוֹנוֹת עַל הָאֲנָשִׁים וְעַל רְכוּשָׁם. וּבִמְקוֹם הָאִי
הַנִּפְלָא הִתְרוֹמֵם הַר גָּבוֹהַּ, וְהָהָר הֵקִיא לַבַּת אֵשׁ וַיְהִי

------------------
“מַה אַתָּה עוֹשֶׂה שָׁם עַל הָרִצְפָּה, מַר אַנְטוֹנְיוֹ?” “אֲנִי לוֹמֵד שִׂיחַת נְמָלִים.” “תּוֹרָה הִיא וְלִמּוּד הִיא צְרִיכָה”.
“מַה הֵבִיאֲךָ אֶל בֵּיתִי, מַר גֶּ’פֶּטוֹ?” “רַגְלַי הֱבִיאוּנִי, מַר אַנְטוֹנְיוֹ, כִּי בַּקָּשָׁה לִי אֵלֶיךָ”.
“עַד חֲצִי הַמַּלְכוּת וְתֵעָשׂ!” עָנָה הַנַּגָּר, בְּקוּמוֹ מֵעַל הָאָרֶץ.
"הַבֹּקֶר נִצְנֵץ בְּמֹחִי רַעְיוֹן אֶחָד… " “לְמָשָׁל?…” “עָלָה עַל דַּעְתִּי לַעֲשׂוֹת לֵיצָן מֵעֵץ, לֵיצַן-פֶּלֶא, אֲשֶׁר יֵדַע לָצֵאת בִּמְחוֹלוֹת לִרְקֹד וּלְהִלָּחֵם בְּסַיִף.

------------------
הֲלֹא הִכַּרְתִּי מִשְׁפָּחָה בַּת-מַזָּל אַחַת שֶׁשֵׁם כָּל בָּנֶיהָ הָיָה פִּינוֹקְיוֹ, אַבָּא-פִּינוֹקְיוֹ, אִמָּא-פִּינוֹקְיוֹ, וְהַיְּלָדִים פִּינוֹקְיוֹ.
הֶעָשִׁיר שֶׁבָּהֶם קִבֵּץ נְדָבוֹת”.
אַחַר נִגַּשׁ לְעֶצֶם הָעֲבוֹדָה.
בָּרִאשׁוֹנָה גִּלֵּף אֶת הָרֹאשׁ, אַחַר-כָּךְ – אֶת הַמֵּצַח, אֶת הָעֵינַים וְאֶת הַשֵּׂעָר.
אַךְ תָּאֲרוּ נָא לְעַצְמְכֶם אֶת תִּמְהוֹנוֹ הַגָּדוֹל, בִּרְאוֹתוֹ אֶת עֵינֵי הַלֵּיצָן נָעוֹת בְּחֹרֵיהֶן וּמִסְתַּכְּלוֹת בּוֹ בְּחֻצְפָּה.

------------------
לְמַרְאֶה כָּל זֶה פָּג לִבּוֹ שֶׁל פִּינוֹקְיוֹ וְכִמְעַט נִטְרְפָה דַּעְתּוֹ עָלָיו מִשִּׂמְחַת פִּתְאֹם.
הוּא רָצָה לִצְחֹק, רָצָה לִבְכּוֹת, רָצָה לְדַבֵּר, לְסַפֵּר, אַךְ תַּחַת זֶה יָצָא מִפִּיו כְּעֵין צִיּוּץ עָמוּם, וְהוּא מִלְמֵל דְּבָרִים בְּלִי טַעַם, בְּלִי הִגָּיוֹן.
לָאַחֲרוֹנָה פָּרְצָה שָׁאֲגַת שִׂמְחָה מִגְּרוֹנוֹ וְהוּא פָּשַׁט אֶת זְרוֹעוֹתָיו וְנָפַל עַל צַוְּארֵי הַיָּשִׁישׁ וְקָרָא בְּקוֹל חָנוּק: “הוֹי, אַבָּא שֶׁלִּי, אַבָּא שֶׁלִּי הַיָּקָר! הִנֵּה מְצָאתִיךָ! 
------------------
“עַכְשָׁו אַתָּה קוֹרֵא לִי ‘יַקִּירִי’, הֲלֹא כֵן? אַךְ הֲזוֹכֵר אַתָּה שֶׁגֵּרַשְׁתָּ אוֹתִי מִבֵּיתְךָ בְּפַטִּישׁ-עֵץ?” “צָדַקְתָּ, צִרְצָרִי! גָּרְשֵׁנִי גַּם אֲנִי עַכְשָׁו… קוּם וְהָטֵל גַּם בִּי פַּטִּישׁ, אוּלָם רַחֵם נָא עַל אָבִי…” “אֲרַחֵם גַּם עַל הָאָב וְגַם עַל הַבֵּן! רָצִיתִי רַק לְהַזְכִּירְךָ אֶת דְרָכֶיךָ אַתָּה, לְמַעַן תְהַרְהֵר בָּהֶם וְתִלְמַד לְהִתְהַלֵּךְ עִם הַזּוּלַת בְּכָבוֹד וּבְרַחֲמִים”.
“צָדַקְתָּ, צִרְצָרִי, שִׁבְעָתַיִם צָדַקְתָּ.

------------------
וּמִזְרָקוֹת גְּבוֹהוֹת מַמְטִירוֹת אַבְקַת מַיִם דַּקָּה עַל רִבְבוֹת
הַפְּרָחִים וְהַשּׁוֹשַׁנִּים, הַמְּפִיצִים רֵיחַ נִיחוֹחַ. וּבְפִנַּת
כָּל-שְׂדֵרַת עֵצִים קָבוּעַ פֶּסֶל, צוּרַת מוֹשֵׁל הָאָרֶץ
הַנִּכְבֶּשֶׁת, וּמִתַּחַת לַפֶּסֶל לוּחַ שַׁיִשׁ וְעָלָיו חֲקוּקָה
כָּל-פָּרָשַׁת הַנִּצָּחוֹן.
וְרַבִּים הָיוּ הַפְּסָלִים אֲשֶר פֵּאֲרוּ אֶת-גַּן-הָעֵדֶן אֲשֶר
לַמֶּלֶךְ, כִּי מְלָכִים רַבִּים הִכְנִיעַ תַּחְתָּיו. כָּל-יָמָיו
נִלְחַם הַמֶּלֶךְ הַזֶּה וַאֲרָצוֹת רַבּוֹת כָּבַשׁ. צִבְאוֹתָיו

------------------
גָּדִי שָׂמַח מְאֹד עַל הָעֹנֶשׁ הַקַּל שֶׁהוּטַל עָלָיו וְרָץ מִיָּד
אֶל הַשַּׁמָּשׁ. עַד מְהֵרָה הֵבִיא מַיִם וַחֲתִיכַת בַּד וְעָמַד
לְנַקּוֹת אֶת שְׁמוֹ. לְאָשְׁרוֹ הָיָה הַקִּיר צָבוּעַ בְּצֶבַע שֶׁמֶן
טוֹב וְלָכֵן לֹא נִשְׁאַר עָלָיו שׁוּם סִמָּן.
לְאַחַר שֶׁגָּמַר גָּדִי לְנַקּוֹת, אָמְרָה לוֹ הַמּוֹרָה:
“טוֹב שֶׁלֹּא נִשְׁאַר סִמָּן; אַחֶרֶת הָיָה צֹרֶךְ לִצְבֹּעַ אֶת
הַמָּקוֹם הַמְּלֻכְלָךְ מֵחָדָשׁ; זֶה הָיָה עוֹלֶה לְהוֹרֶיךָ בְּכֶסֶף

------------------
טֶרֶם תַּתְחִיל לְהַרְאוֹת אֶת כָּל הַמּוֹפְתִים שֶׁלְּךָ, הִשְׁתַּחֲוֵה נָא לִפְנֵי הַקָּהָל הַנִּכְבָּד הַזֶּה: לַאֲדוֹנִים לַאֲדוֹנוֹת וְלַיְּלָדִים!” פִּינוֹקְיוֹ כָּרַע עַל בִּרְכָּיו הַקִּדְמִיּוֹת וְנִשְׁאַר עוֹמֵד תַּחְתָּיו, עַד אֲשֶׁר הִצְלִיף הַמְּנַצֵּחַ בְּשׁוֹטוֹ בָּאֲוִיר וּפָקַד: “הוֹפּ, צְעַד: אַחַת, שְׁתַּיִם!” מִיָּד קָפַץ הַחֲמוֹר עַל רַגְלָיו וְהִתְחִיל פּוֹסֵעַ מִסָּבִיב לַזִּירָה אַט אַט.
אַחֲרֵי זְמַן-מָה פָּקַד הַמְּנַהֵל שׁוּב: “רִיצָה”! פִּינוֹקְיוֹ הִתְחִיל לָרוּץ.

------------------
אֵיךְ אֶרְאֶה עַתָּה אֶת פְּנֵי אִמִּי? מַה לִי לַעֲשׂוֹת? אָנָה אֶבְרַח? הֵיכָן אֵחָבֵא?… וְלָמָּה זֶה שָׁמַעְתִּי לַעֲצַת חֲבֵרִים רָעִים? וְהַמּוֹרֶה הֵן הִזְהִיר אוֹתִי לֵאמֹר: “הִשָּׁמֵר מֵחָבֵר רָע!” אֲבָל, עַקְשָׁן אֲנִי… טִפֵּשׁ אֲנִי… וְעַתָּה אֲנִי נִחָם עַל רָעָתִי! מִיּוֹם שֶׁנּוֹצַרְתִּי אֵין לִי רֶגַע בְּלִי פֶּגַע, תָּמִיד – צַעַר וּמַכְאוֹבִים! מַה לִי לַעֲשׂוֹת? מַה לִי לַעֲשׂוֹת?” פִּינוֹקְיוֹ מֵרֵר בִּבְכִי, הִכָּה עַל לִבּוֹ וְקָרָא בְּשֵׁם יוֹנָתָן.

------------------
“הִנֵּה הִנָּם, הַגַּזְלָנִים!” חָלְפָה מַחְשָׁבָה בְּמֹחוֹ, וּמִבְּלִי דַּעַת אֵיפֹה לְהַצְפִּין אֶת אַרְבַּעַת הַמַּטְבְּעוֹת, שָׂם אוֹתָם בְּפִיו תַּחַת לְשׁוֹנוֹ.
הוּא נִסָּה לִבְרֹחַ.
אַךְ טֶרֶם צָעַד צַעַד אֶחָד הִרְגִּישׁ, כִּי תָּפְסוּ אוֹתוּ בְּיָדָיו, וּשְׁנֵי קוֹלוֹת אֲיֻמִּים הִרְעִימוּ עָלָיו: “הָרְכוּשׁ אוֹ הַנֶּפֶשׁ!” פִּינוֹקְיוֹ לֹא יָכֹל לְהָשִׁיב דָּבָר, כִּי הַמַּטְבְּעוֹת שֶׁבְּפִיו לֹא נָתְנוּ לוֹ לְהוֹצִיא מִלָּה מִפִּיו.

------------------
הַדֶּלֶת וְרָאָה לְפָנָיו יֶלֶד כְּבֶן שְׁמוֹנֶה, בֶּן גִּילוֹ.
“אָבַד לִי אוֹלָר”, אָמַר הַיֶּלֶד, “וּבָאתִי לִרְאוֹת, אִם שֶׁלִּי הוּא
הָאוֹלָר שֶׁמָּצָאתָ”
רָן רָצָה לְהוֹצִיא אֶת הָאוֹלָר מִכִּיסוֹ, אַךְ אָבִיו אָמַר: “יִתֵּן
הַיֶּלֶד סִמָּנִים”.
“בָּאוֹלָר שְׁנֵי לְהָבִים”, אָמַר הַיֶּלֶד, “וְגַם מַחֲלֵץ קָטָן”.
“וּבַמֶּה מְצֻפֶּה הָאוֹלָר?” שָׁאַל רָן.
“בְּצֶדֶף”.
“וְיֵשׁ לְךָ עוֹד סִמָּנִים?” הוֹסִיף רָן לִשְׁאֹל.
הַיֶּלֶד חָשַׁב רֶגַע וְאָמָר:
“בַּקָּצֶה הָאֶחָד יֵשׁ סְדָק בַּצֶּדֶף”.

------------------
וּפִתְאֹם כָּרְעוּ תַּחְתֵּיהֶם וְהִתְחִילוּ מִתְרוֹצְצִים אָנֶה וָאָנָה בַּחֶדֶר עַל יְדֵיהֶם וְעַל רַגְלֵיהֶם.
בִּשְׁעַת מְרוּצָתָם נֶהֶפְכוּ יְדֵיהֶם לְרַגְלַיִם.
פְּנֵיהֶם נִתְאָרְכוּ וְגַבּוֹתֵיהֶם נִתְכַּסּוּ שְׂעָרוֹת אֲפֹרוֹת עִם רְצוּעוֹת שְׁחֹרוֹת.
אַךְ הַיּוֹדְעִים, אַתֶּם, יְלָדִים חֲבִיבִים, מָתַי הִגִּיעָה הַשָּׁעָה הָרָעָה וְהַמָּרָה בְּיוֹתֵר לְאֻמְלָלִים אֵלֶּה? הַשָּׁעָה הָרָעָה וְהַמַּחְפִּירָה בְּיוֹתֵר הִגִּיעָה לָהֶם, כַּאֲשֶׁר הִרְגִּישׁוּ כִּי הִנֵּה הוֹלֵךְ וְצוֹמֵחַ לָהֶם זָנָב.

------------------
אַךְ לַשָּׁוְא הָיְתָה צַעֲקָתָם: תַּחַת מַחֲזֶה הַהֲתוּלִים, הוֹסִיפוּ הַלֵּיצָנִים לִרְעֹשׁ בְּיֶתֶר שְׂאֵת, וְאַחֲרֵי כִּכְלוֹת הַכֹּל הֵרִימוּ אֶת פִּינוֹקְיוֹ עַל כְּתֵפַיִם וְהֶעֱלוּהוּ בִּסְעָרָה לִשְׂפַת הַבָּמָה.
פִּתְאֹם, בְּעֶצֶם הַמְּהוּמָה וְהַשָּׁאוֹן, הוֹפִיעַ עַל הַבָּמָה בַּעַל הַתֵּאַטְרוֹן, אָדָם אָיֹם, שֶׁהִפִּיל מוֹרָא וָפַחַד עַל כָּל רוֹאֵהוּ, וְלוֹ זָקָן שָׁחֹר כִּדְיוֹ וְאָרֹךְ מְאֹד, יוֹרֵד עַד הָרִצְפָּה, עַד כִּי הָיָה מִתְפַּתֵּל בֵּין רַגְלָיו.

------------------
יוֹם אֶחָד חַשְׁתִּי כְּאֵב בְּאֶצְבָּעִי: קָבַעְתִּי מַסְמֵר בַּקִּיר
וּמֵרֹב זְרִיזוּת פָּגַע הַפַּטִּישׁ בְּאֶצְבָּעִי. נִכְנַסְתִּי אֶל
אָבִיהָ שֶׁל טַלְיָה, שֶׁעָסַק גַּם הוּא בִּרְפוּאָה. הָרוֹפֵא לֹא הָיָה
אוֹתָהּ שָׁעָה בַּבַּיִת וְלָכֵן סַרְתִּי לְחַדְרָהּ שֶׁל יְדִידָתִי
הַקְּטַנָּה לִרְאוֹת אֶת שְׁלוֹמָהּ. מָצָאתִי אוֹתָהּ לְבוּשָׁה
הַסִּנָּר הַלָּבָן שֶׁלָּהּ וְהִיא מְטַפֶּלֶת בְּאֶצְבָּעָהּ “הַחוֹלָה”
שֶׁל בֻּבָּתָהּ. הִיא שָׂמְחָה מְאֹד לִקְרָאתִי וְקָרְאָה:

------------------
הַקַּלְמָר וּמִהֵר לָצֵאת.
“כֶּלֶב נָבוֹן!” אָמַר הַמּוֹרֶה בְּבַת-צְחוֹק.
“אֵין כָּמוֹהוּ!” קָרְאוּ הַיְּלָדִים.
וְרָמִי נֶהֱנָה מְאֹד לִשְׁמֹעַ שְׁבָחָיו שֶׁל כַּלְבּוֹ הַקָּטָן.
------------------
פִּתְאֹם עָמַד הַשּׁוּעָל מִלֶּכֶת וּפָנָה אֶל פִּינוֹקְיוֹ וְאָמַר: “אוּלַי יֵשׁ אֶת נַפְשְׁךָ לְהַכְפִּיל אֶת מַטְבְּעוֹת הַזָּהָב שֶׁלְּךָ?” “כְּלוֹמַר?” “אֶפְשָׁר רוֹצֶה אַתָּה לַעֲשׂוֹת מֵחֲמִשָּׁה מַטְבְּעוֹת אֵלוּ – מֵאָה, אֶלֶף, אַלְפַּיִם?” “מִי יִתֵּן וְהָיָה! אַךְ כֵּיצַד עוֹשִׂים זֹאת?” “הַדָּבָר פָּשׁוּט מְאֹד.
אַךְ לְשֵׁם כָּךְ, עָלֶיךָ לָלֶכֶת עִמָּנוּ וְלֹא לָשׁוּב לְבֵית אָבִיךָ”.
“וּלְאָן תּוֹלִיכוּ אוֹתִי?” “לְאֶרֶץ הַתְּמִימִים”.

------------------
אֲנִי אָהַבְתִּי מְאֹד אֶת עַמִּינָדָב וְתָמִיד הָיִינוּ מְכִינִים יַחַד
אֶת הַשֵּׁעוּרִים, מְשַׂחֲקִים וּמְטַיְּלִים יָחַד. הַמּוֹרֶה שֶׁלָּנוּ
הָיָה קוֹרֵא אוֹתָנוּ בִּצְחוֹק: ‘שִׁמְעוֹן וְלֵוִי – אַחִים!’
"אַחַר הַצָּהֳרַיִם, כַּאֲשֶׁר שָׁכַבְנוּ תַּחַת אַחַד הַשִּׂיחִים
וְהִבַּטְנוּ אַחֲרֵי הָרְמָשִׂים הַזּוֹחֲלִים בֵּין הָעֵצִים, לָחַשׁ לִי
פִּתְאֹם עַמִּינָדָב:
" ‘רוֹצֶה אַתָּה, טוֹבִיָּה, קוּמָה וְנֵלְכָה לַעֲבִי הַיַּעַר לִלְקֹט
שָׁם גַּרְגְּרִים וְלֶאֱרוֹת פִּטְרִיּוֹת’.

------------------
בָּרִאשׁוֹנָה עִוָּה אֶת פִּיו, אַךְ אַחַר-כָּךְ אָכַל אֶת יֶתֶר הַלִּבּוֹת; אַחַר-כָּךְ שָׁלַח אֶת יָדוֹ גַּם אֶל הַקְּלִפּוֹת, וְאַחֲרֵי שֶׁאָכַל אֶת הַכֹּל, שִׁפְשֵׁף אֶת יָדָיו בְּנַחַת וְאָמַר: “עַכְשָׁו טוֹב לִי מְאֹד!” “הִנֵּה כִּי כֵן”, הֵעִיר גֶּ’פֶּטוֹ, “עַכְשָׁו רוֹאֶה אַתָּה, כִּי אֱמֶת דִּבַּרְתִּי בְּאָמְרִי לְךָ, כִּי יֵשׁ לְהִתְרַגֵּל לֶאֱכֹל הַכֹּל.
כֵּן, יַקִּירִי, אֵין אֲנַחְנוּ יְכוֹלִים לָדַעַת מַה יֵלֵד יוֹם.

------------------
וְהַפֵיָה מִצִּדָּה לֹא חָסְכָה כָּל עָמָל וְהֵכִינָה כָּל מִינֵי מַטְעַמִּים לִכְבוֹד הַמְּאֹרָע: מָאתַיִם סְפָלִים קָפֶה בְּחָלָב, אַרְבַּע מֵאוֹת לַחְמָנִיּוֹת מְרוּחוֹת בְּחֶמְאָה מִבִּפְנִים וּמִבַּחוּץ, מֵאוֹת דֻּבְשָׁנִיּוֹת, סֻפְגָּנִיּוֹת וְכָל מִינֵי פַּרְפְּרָאוֹת אֲחֵרוֹת, אֲשֶׁר נֶפֶשׁ הַיְּלָדִים חוֹשֶׁקֶת בָּהֶן.
וְהַמְּסִבָּה הָיְתָה עֲתִידָה לִהְיוֹת מְסִבָּה לְתִפְאֶרֶת.

------------------
“אִמָּא, הֲתַרְשִׁי לָקַחַת עֵצִים לַהַדְלָקָה לִכְבוֹד רַבִּי שִׁמְעוֹן
בַּר יוֹחַאי?”
“כֵּן, בְּנִי”, אָמְרָה הָאֵם, “אֲבָל לֹא הַרְבֵּה. חֲבָל!”
“הַמֻּתָּר לִי לָקַחַת מְעַט עֵצִים מִן הֶחָצֵר הַסְּמוּכָה?” הוֹסִיף
בֶּנִי לִשְׁאֹל.
“חַס וְשָׁלוֹם!” קָרְאָה הָאֵם, “בְּלִי רְשׁוּת בְּעָלִים – חַס
וְשָׁלוֹם!”
לְאַחַר שֶׁנִּכְנְסָה הָאֵם הַבַּיְתָה, אָמַר בֶּנִי לַחֲבֵרוֹ:
“רוֹאֶה אַתָּה! אָסוּר לָקַחַת בְּלִי רְשׁוּת!”
אֶלִי הִרְהֵר רֶגַע וְאָמָר:

------------------
תָּמָר וִיהוּדִית הָיוּ עֲיֵפוֹת מְאֹד וּבִקְּשׁוּ גַּם הֵן לָשֶׁבֶת.
וְהִנֵּה שִׂחֲקָה לָהֶן הַשָּׁעָה וּבָרֶגַע שֶׁעָבְרוּ עַל יַד אַחַד
הַסַּפְסָלִים, קָמוּ אִישׁ וְאִשָּׁה לָלֶכֶת וּשְׁתֵּי הַיְּלָדוֹת
מִהֲרוּ לָשֶׁבֶת בִּמְקוֹמָם. הֵן שָׂמְחוּ מְאֹד וּמֵרֹב שִׂמְחָה אַף
נָתְנוּ קוֹלָן בִּצְחוֹק. תָּמָר וִיהוּדִית הָיוּ חֲבֵרוֹת עוֹד מִגַּן
הַיְּלָדִים וּמֵעוֹלָם לֹא הָיוּ בְּרֹגֶז. תָּמִיד הָיְתָה בֵּינֵיהֶן
הַסְכָּמָה. בְּצֶדֶק קָרְאוּ לָהֶן “הַנֶּאֱהָבוֹת וְהַנְּעִימוֹת”.

------------------
תְּנִי נָא לִי עוֹד חֲתִיכַת סֻכָּר… אַחַר אֶשְׁתֶּה!” הַפֵיָה, כְּאֵם רַחֲמָנִיָּה, שָׂמָה בְּפִיו עוֹד חֲתִיכַת סֻכָּר וְהִגִּישָׁה לוֹ שׁוּב אֶת הַכּוֹס.
“אֲבָל כָּךְ אֵינֶנִּי יָכוֹל לִשְׁתּוֹת!” יִבֵּב הַלֵּיצָן וְעִוָּה אֶת פָּנָיו.
“מִפְּנֵי מָה?” “כַּר זֶה אֲשֶׁר מַרְגְּלוֹתַי מַפְרִיעַ לִי!” הַפֵיָה סִלְּקָה אֶת הַכַּר מֵעַל רַגְלָיו.
“לֹא! גַּם כָּךְ לֹא אוּכַל לִשְׁתּוֹת!” “מָה עוֹד מַפְרִיעַ לְךָ?” “סִגְרִי נָא הֵיטֵב אֶת הַדֶּלֶת!” הַפֵיָה הָלְכָה וְסָגְרָה אֶת הַדֶּלֶת.

------------------
"חָשַׁבְתִּי, שֶׁהִיא יוֹדַעַת לֵאמֹר רַק ‘אִמָּא’ ".
“לֹא, הִיא יוֹדַעַת עוֹד הַרְבֵּה מִלִּים”.
“כָּכָה? אֲנִי רוֹצָה לִשְׁמֹעַ, אֵיךְ הִיא מְדַבֶּרֶת… רוּתִי, אַתְּ
יוֹדַעַת לְדַבֵּר?”
רוּתִי לֹא עָנְתָה וְעָצְמָה אֶת עֵינֶיהָ.
“לֹא, אִמָּא”, אָמְרָה עָפְרָה, “אַל תִּשְׁאֲלִי אוֹתָהּ. הִיא
מִתְבַּיֶּשֶׁת לְדַבֵּר אִתָּךְ, מִפְּנֵי שֶׁאַתְּ גְּדוֹלָה. הִיא
אוֹהֶבֶת לְדַבֵּר רַק אִתִּי”.
“טוֹב”, אָמְרָה הָאֵם, “לֹא אַפְרִיעַ אֶתְכֶן. דַּבֵּרְנָה בֵּינֵיכֶן”.

------------------
פְּתִילָה נִמְכַּר לְאִכָּר אֶחָד, שֶׁבְּאוֹתוֹ יוֹם מֵת אֶצְלוֹ חֲמוֹרוֹ, וּפִּינוֹקְיוֹ נָפַל לִידֵי בַּעַל קִרְקָס לִלְמֹד שָׁם רִקּוּדִים, יַחַד עִם בַּעֲלֵי-הֲחַיִּים הָאֲחֵרִים שֶׁבַּלַּהֲקָה.

------------------
פֶּרֶק שֵׁנִי: הַנַּגָּר דֻּבְדְּבָן נוֹתֵן אֶת בּוּל-הָעֵץ הַמּוּזָר הַזֶּה בְּמַתָּנָה לְרֵעוֹ גֶ’פֶּטוֹ, וְגֶ’פֶּטוֹ אוֹמֵר לַעֲשׂוֹת מִמֶּנּוּ לֵיצַן-פֶּלֶא, שֶׁיִּהְיֶה רוֹקֵד, מְסַיֵּף וְיוֹצֵא בִּמְחוֹלוֹת לְפֶתַע נִשְׁמְעָה דְּפִיקָה בַּדֶּלֶת.
“יָבוֹא!” קָרָא הַנַּגָּר מִמְּקוֹמוֹ בְּאֵין כֹּחַ לָקוּם מֵעַל הָאָרֶץ, וּלְחַדְרוֹ נִכְנַס זָקֵן עֵר וְזָרִיז שֶׁשְּׁמוֹ גֶ’פֶּטוֹ.

------------------
אַחַר פָּתַח פִּינוֹקְיוֹ אֶת פִּיו וְאָמַר לַחֲבֵרוֹ בְּקוֹל דַּק וָרַךְ: “סְלַח נָא לִי אִם אֶשְׁאָלְךָ, פְּתִילָה יַקִּירִי: הַאִם לֹא חָלִיתָ מִיָּמֶיךָ בְּמַחֲלַת אָזְנַיִם כָּלְשֶׁהִי?” “מֵעוֹלָם!… וְאַתָּה?” “אַף אֲנִי לֹא! אַךְ הִנֵּה מֵאָז הַבֹּקֶר אֲנִי חָשׁ בְּאַחַת מֵאָזְנַי”.

------------------
וְעַכְשָׁו מִי יַחֲזִיר לִי אֶת כַּסְפִּי?” “וְלָמָה אֵפוֹא קָנִיתָ אוֹתִי? אַתָּה אָמַרְתָּ לַעֲשׂוֹת מִמֶּנִּי תֹּף!… זְכֹר נָא, אֲדוֹנִי – תֹּף!…” “לְצַעֲרִי הַגָּדוֹל, אֱמֶת הַדָּבָר! וְאֵיפֹה אֶקַח עַכְשָׁו עוֹר אַחֵר?” “אַל נָא יֵצֶר לְךָ, אֲדוֹנִי! חֲמוֹרִים יֵשׁ בָּעוֹלָם לָרֹב!” “אֱמֹר נָא לִי, נַעַר חָצוּף שֶׁכָּמוֹךָ, הֲזֶהוּ כָּל סִפּוּר הַמַּעֲשֶׂה?” “לֹא”, עָנָה הַלֵּיצָן, “עוֹד מִלִּים אֲחָדוֹת וּבָהֶן אֶגְמֹר.

------------------
הוּא חִכָּה שָׁעָה, שְׁעָתַיִם, שָׁלֹשׁ שָׁעוֹת, וְהַנָּחָשׁ עוֹדֶנּוּ רוֹבֵץ עַל מְקוֹמוֹ; מֵרָחוֹק נִרְאוּ עֵינָיו הַגְּדוֹלוֹת, הַבּוֹעֲרוֹת כְּגַחֲלֵי אֵשׁ, וּזְנָבוֹ הַמַּעֲלֶה עָשָׁן.
סוֹף-סוֹף אִמֵּץ פִּינוֹקְיוֹ אֶת לִבּוֹ, קָרַב צְעָדִים אֲחָדִים אֶל הַנָּחָשׁ וּבְקוֹל נָעִים וְרַךְ כַּשֶּׁמֶן קָרָא וְאָמַר: “יִסְלַח נָא לִי, אֲדוֹנִי הַנָּחָשׁ, כְּגֹדֶל חַסְדּוֹ! הִנֵּה נָא הוֹאַלְתִּי לְבַקֵּשׁ מִלְּפָנָיו כִּי יִטֶּה קְצָת הַצִּדָּה וְאֶעְבְּרָה נָא בַּדֶּרֶךְ, כִּי יָרֵא אֲנִי אוֹתוֹ”.

------------------
הוּא הִתְחִיל לְהִתְרוֹצֵץ בַּחֶדֶר וּלְבַקֵּש בְּכָל הַתֵּבוֹת וּבְכָל הַפִּנּוֹת פְּרוּסַת לֶחֶם, וְלוּ גַּם לֶחֶם יָבֵשׁ, אוֹ לְכָל הַפָּחוֹת עֶצֶם כָּלְשֶׁהִי, דַּיְסָה פְּסוּלָה לַאֲכִילָה, זְנַב דָּג מָלוּחַ, גַּלְעִין שֶׁל דֻּבְדְּבָן – קצּוּרוֹ שֶׁל דָּבָר, מַאֲכָל כָּלְשֶׁהוּ, אַךְ לַשָּׁוְא הָיָה עֲמָלוֹ: הוּא לֹא מָצָא דָּבָר לְהַשְׂבִּיעַ אֶת רַעֲבוֹנוֹ.
וְהָרָעָב הָלַךְ וְגָדַל, וּמָזוֹן אַיִן.

------------------
הַכֶּלֶב חָפֵץ לַעֲמֹד, אַךְ בְּשֶׁטֶף מְרוּצָתוֹ לֹא יָכֹל לַעְצֹר בְּעַצְמוֹ וְנָפַל גַּם הוּא הַמַּיְמָה, אֶלָּא שֶׁהוּא לֹא יָדַע לִשְׂחוֹת.
הוּא טָפַח בְּכַפּוֹתָיו בַּמַּיִם וְהֵחֵל לִשְׁקֹעַ.
בְּרֹב עָמָל הָיָה מוֹצִיא אֶת רֹאשׁוֹ מִתּוֹךְ הַמַּיִם, לוֹטֵשׁ אֶת עֵינָיו הַמְּלֵאוֹת אֵימַת מָוֶת וְצוֹעֵק בְּיֵאוּשׁ: “אֲנִי טוֹבֵעַ, טוֹבֵעַ!” “טְבַע, טְבַע!” הֵשִׁיב פִּינוֹקְיוֹ מֵרָחוֹק, בְּהַרְגִּישׁוֹ אֶת עַצְמוֹ מִחוּץ לְסַכָּנָה.

------------------
“הֵרָגְעוּ, חֲבִיבִים!” נִחֲמָה אוֹתָם רָחֵל, “אַשִּׂיג לָכֶם חֲתוּלָה
אַחֶרֶת”.
אַךְ הַיְּלָדִים הוֹסִיפוּ לִבְכּוֹת. אָז אָמַר לָהֶם אֲבִיהֶם:
“יְלָדִים, חִדְלוּ מִבְּכוֹת! לְכוּ עִם מִרְיָם אֶל מִחוּץ לַמּוֹשָׁבָה
וְתִקְבְּרוּ שָׁם אֶת פְּזִיזָה”.
“לֹא!” קָרְאוּ הַיְּלָדִים, “מִרְיָם לֹא תֵּלֵךְ אִתָּנוּ. מַדּוּעַ לֹא
הִשְׁגִּיחָה עַל פְּזִיזָה?”
מִרְיָם נִסְּתָה לְהִצְטַדֵּק וְלֹא יָכֹלָה. גַּם בְּעֵינֶיהָ נִצְּבוּ
דְמָעוֹת.
מִיכָאֵל וֶאֱלִישֶׁבַע הִנִּיחוּ אֶת פְּזִיזָה עַל לוּחַ עֵץ וְקָרְאוּ

------------------
“אַךְ רַעְיוֹנוֹת שָׁוְא הֵם, יַקִּירִי!” עָנָה גֶ’פֶּטוֹ בִּמְנוֹד-רֹאשׁ וּבְבַת-צְחוֹק עֲגוּמָה עַל שְׂפָתָיו, “הֲיִתָּכֵן שֶׁלֵּיצָן קְטַנְטָן שֶׁכָּמוֹךָ יַעֲצֹר כֹּחַ לָשֵׂאת אוֹתִי עַד הַחוֹף?” “נַסֵּה נָא וְתִרְאֶה כִּי כְּאִישׁ גְּבוּרָתִי! עַל-כָּל-פָּנִים, אִם נִגְזַר עָלֵינוּ מִשָּׁמַיִם לָמוּת, הָבָה נָמוּת שְׁנֵינוּ יַחַד”.
אַחֲרֵי הַדְּבָרִים הָאֵלֶּה לָקַח פִּינוֹקְיוֹ אֶת הַנֵּר בְּיָדוֹ וְאָמַר: “קוּם, אַבָּא, וְלֵךְ אַחֲרַי בְּלִי מוֹרָא וָפַחַד”.

------------------
“מַה, לְמָשָׁל?” “סֵפֶר-לִמּוּד”.
“צָדַקְתָּ, בְּנִי, מֵאַיִן אֶקָּחֶנּוּ?” “פָּשׁוּט מְאֹד: תִּקְנֶה בַּחֲנוּת”.
“וְכֶסֶף?” “לִי אֵין כֶּסֶף”.
“גַּם לִי אֵין”.
אָמַר הַזָּקֵן הַטּוֹב בְּקוֹל עָצוּב.
אַף-עַל-פִּי שֶׁפִּינוֹקְיוֹ הָיָה מִטִּבְעוֹ עַלִּיז תָּמִיד, הִתְעַצֵּב מְאֹד לְשֵׁמַע דִּבְרֵי אָבִיו, כִּי עַל-כֵּן הַכֹּל יוֹדְעִים עֲנִיוּת מַהִי, וַאֲפִלּוּ יְלָדִים.
“חַכֵּה רֶגַע, עוֹד מְעַט אָשׁוּב”, אָמַר גֶּ’פֶּטוֹ בְּקוּמוֹ מִמְּקוֹמוֹ.

------------------
“הוֹי, גַּנָּב קָטָן!” קָרָא הָאִכָּר בְּקֶצֶף, “אַתָּה הוּא אֵפוֹא הַגּוֹנֵב אֶת הַתַּרְנְגוֹלוֹת שֶׁלִּי?” “לֹא, לֹא אֲנִי, לֹא אֲנִי!” קָרָא פִּינוֹקְיוֹ בִּבְכִי.
“בָּאתִי לַכֶּרֶם לָקַחַת רַק אֶשְׁכּוֹל עֲנָבִים קָטָן!” “הַגּוֹנֵב עֲנָבִים יָכוֹל לִגְנֹב גַּם תַּרְנְגוֹלוֹת.

------------------
אַחַר כָּךְ לָקְחָה בְּיָדֶיהָ אֶת הַצִּנְצֶנֶת, יָצְאָה בְּחִפָּזוֹן
אֶל הַגַּן וְעֵרְתָה אֶת הַמַּיִם יַחַד עִם דַּג הַזָּהָב לְתוֹךְ
הַבְּרֵכָה.
בִּן רֶגַע נִתְעָרֵב הַדָּג בֵּין חֲבֵרָיו וּלְשׁוּלָה נִדְמָה לִשְׁמֹעַ
אֶת קוֹלוֹ:
“בְּרוּכָה תִּהְיִי, שׁוּלָה!”
הַפַּעַם הָיְתָה שׁוּלָה מְאֻשָּׁרָה שִׁבְעָתָיִם.
------------------
“וּמַה יֵשׁ בְּדַעַתְּךָ לַעֲשׂוֹת בְּמַטְבְּעוֹת אֵלּוּ?” שָׁאַל הַשּׁוּעָל.
“רֵאשִׁית,” עָנָה הַלֵּיצָן, “יֵשׁ בְּדַעְתִּי לִקְנוֹת לְאַבָּא מְעִיל חָדָשׁ וְהָדוּר, שֶׁיִּהְיֶה רָקוּם זָהָב וָכֶסֶף וְשֶׁכַּפְתּוֹרָיו יִהְיוּ פְּנִינִים, וְאַחַר-כָּךְ אֶקְנֶה לִי סֵפֶר”.
“סֵפֶר?!” “כֵּן, סֵפֶר.
כִּי עַל כֵּן רוֹצֶה אֲנִי לָלֶכֶת לְבֵית-הַסֵּפֶר לִלְמֹד תּוֹרָה וָדַעַת”.
“אֵלַי הַבִּיטָה וּרְאֵה!” אָמַר הַשּׁוּעָל, “מִתּוֹךְ שֶׁהָיִיתִי שׁוֹטֶה וְחָשְׁקָה נַפְשִׁי בְּתוֹרָה, אָבְדָה לִי רֶגֶל”.

------------------
אַחַר שָׁאַל: “וְלֹא אָמְרוּ הֵיכָן עָלַי לְפָגְשָׁם?” “בִּשְׂדֵה הַפְּלָאוֹת, מָחָר עִם עֲלוֹת הַשַּׁחַר”.
פִּינוֹקְיוֹ שִׁלֵּם אֶת דְּמֵי הָאֲרוּחָה וְאֶת דְּמֵי הַמָּלוֹן, בְּסַךְ הַכֹּל מַטְבֵּעַ זָהָב אֶחָד, וְיָצָא לַדֶּרֶךְ.
הַלַּיְלָה הָיָה אָפֵל מְאֹד.

------------------
שֶׁלָּהּ הֵם בְּסֵדֶר גָּמוּר.”
“לֹא!” אָמַר גָּדִי, “הַמּוֹרֶה אָמַר, שֶׁעָלֵינוּ לִפְתֹּר אֶת
הַשְּׁאֵלוֹת בְּעַצְמֵנוּ, בְּלִי עֶזְרַת אֲחֵרִים”.
“אֲנִי חוֹשֶׁבֶת, שֶׁהַמּוֹרֶה שֶׁלְּךָ אָדָם רַע הִנֵּהוּ,” הֵעִירָה
רִנָּה. “מָה אִכְפַּת לוֹ, אִם תִּשְׁאַל אֶת פִּי מִי שֶׁהוּא?”
“כָּל הַמּוֹרִים לְחֶשְׁבּוֹן אֵינָם טוֹבִים בְּיוֹתֵר,” גָּזַר גָּדִי.
גַּם רָחֵל בַּמַּחְלְקָה הַשְּׁנִיָּה אֵינֶנָּהּ אוֹהֶבֶת אֶת הַמּוֹרָה
לְחֶשְׁבּוֹן. רָחֵל מְפַחֶדֶת, פֶּן תִּשָּׁאֵר עוֹד שָׁנָה בַּמַּחְלְקָה

------------------
שִׁנּוּי הַשֵּׁם
בֹּקֶר.
חֲצַר בֵּית-הַסֵּפֶר מְלֵאָה יְלָדִים, הַמִּתְרוֹצְצִים הֵנָּה וָהֵנָּה וּמְקִימִים שָׁאוֹן רָב.
אֲחָדִים מְשַׂחֲקִים בְּכַדּוּר, אֲחֵרִים – בְּ“גוּלִים”: אֵלֶּה מִתְחָרִים בִּמְרוּצָה, וְאֵלֶּה עוֹשִׂים תַּרְגִּילֵי הִתְעַמְּלוּת; רַק מְעַטִּים מְעַיְּנִים בִּסְפָרִים וּבְמַחְבָּרוֹת וְחוֹזְרִים עַל שֵׁעוּרֵיהֶם.
מוֹרֶה-תּוֹרָן מִתְהַלֵּךְ בֵּין הַיְּלָדִים וּמַשְׁגִּיחַ לְבַל יַפְרִיעוּ אִישׁ אֶת-רֵעֵהוּ.
אֶל הֶחָצֵר נִכְנַס יֶלֶד כְּבֵן תֵּשַׁע וְתַרְמִיל סְפָרִים עַל גַּבּוֹ.

------------------
רָצָה גֶּ’פֶּטוֹ לִמְשֹׁךְ בְּאָזְנָיו שֶׁל הַלֵּיצָן, אַךְ לְתִמְהוֹנוֹ הַגָּדוֹל נוֹכַח, כִּי בְּחָפְזוֹ שָׁכַח לַעֲשׂוֹת לוֹ אָזְנַיִם.
תָּפַס גֶּ’פֶּטוֹ בְּצַוָּארוֹ שֶׁל פִּינוֹקְיוֹ וְאָמַר: “חַכֵּה! כְּשֶׁנַּגִּיעַ הַבַּיְתָה תָּבוֹא עַל שְׂכָרְךָ, סְמֹךְ עָלַי!” שָׁמַע פִּינוֹקְיוֹ דְּבָרִים אֵלֶּה, שָׁכַב עַל הָאָרֶץ וְלֹא רָצָה לָלֶכֶת בְּשׁוּם אֹפֶן.
בֵּינָתַיִם נִתְאַסֵּף קָהָל רַב שֶׁל סַקְרָנִים וְהוֹלְכֵי בָּטֵל.
מֵהֶם לִמְּדוּ זְכוּת עַל פִּינוֹקְיוֹ, וּמֵהֶם לִמְּדוּ עָלָיו חוֹבָה.

------------------
הַבָּעַת חִבָּה מְיֻחֶדֶת, לְמַעַן דַּעַת, שֶׁהוֹד מַעֲלָתָהּ לֶלָה
הוֹאִילָה לִשְׁאֹל לִשְׁמוֹ שֶׁל הַדּוֹד וְהִיא מוּכָנָה לִשְׁמֹעַ
מִפִּיו מַעֲשִׂיָּה יָפָה. וְאִם יְהִי רָצוֹן מִלְּפָנֶיהָ, תְּסַפֵּר
הִיא עַצְמָהּ לַדּוֹד הַזֶּה עַל בֻּבָּתָהּ לִילִי, אוֹ עַל יְדִידָהּ
הָאַוָּז, הַטּוֹבֵל אִתָּהּ יַחַד בָּאַמְבַּטְיָה שֶׁלָּהּ.
חָלִילָה לָכֶם מֵהִתְיַחֵס בְּקַלּוּת לֵב לְסִפּוּר הַמַּעֲשֶׂה
שֶׁלָּהּ. יְכוֹלִים אַתֶּם לְאַבֵּד אֶת חִנָּהּ וְאֶת חַסְדָהּ שֶׁל
לֶלָה.

------------------
אִמָּהּ לְבַדָּהּ. וְכַאֲשֶׁר הָיְתָה אִמָּהּ רוֹאָה כֵּיצַד הִיא
מְעַוָּה אֶת-פָּנֶיהָ בְּדַבְּרָהּ, הָיְתָה נֶאֱנַחַת בַּחֲשַׁאי
וְדִמְעוֹת צַעַר זוֹלְגוֹת מֵעֵינֶיהָ. אֶפֶס, לֹא הוֹכִיחָה אוֹתָהּ
וְלֹא הִזְכִּירָה לָהּ אֶת חֶטְאָהּ, כִּי לֹא רָצְתָה לְהַרְבּוֹת
צַעֲרָהּ.
וְאַף אָמְנָם הַרְבֵּה צַעַר נִצְטַעֲרָה רָחֵל. יֵשׁ אֲשֶׁר הָיְתָה
נִגֶּשֶׁת אֶל הָרְאִי וּמְדַבֶּרֶת דְּבָרִים אֲחָדִים לְפָנָיו, לְמַעַן
תִּרְאֶה אֶת-פָּנֶיהָ בְּדַבְּרָהּ, וְהָיְתָה מִזְדַּעֲזַעַת לִרְאוֹת

------------------
 אָכְלוּ עַד אֲשֶׁר יָצָא הָאֹכֶל מֵאַפָּם, וַאֲנִי הָלַכְתִּי לְבַדִּי וּפָגַשְׁתִּי שׁוֹדְדִים, וְאֵלֶּה הִתְחִילוּ לִרְדֹּף אַחֲרַי וַאֲנִי בָּרַחְתִּי מִפְּנֵיהֶם; אַךְ הֵם רָצוּ בְּעִקְבוֹתַי, הִשִּׂיגוּנִי וְתָלוּ אוֹתִי עַל אַלּוֹן גָּדוֹל בַּיַּעַר, וְהָעַלְמָה בַּעֲלַת הַשֵּׂעָר הַכָּחֹל שָׁלְחָה מֶרְכָּבָה לָקַחַת אוֹתִי; וְהָרוֹפְאִים בָּדְקוּ אוֹתִי וְאָמְרוּ: ‘אִם הוּא לֹא מֵת, הֲרֵי זֶה סִימָן שֶׁעוֹדֶנּוּ חַי!’ וַאֲנִי שִׁקַּרְתִּי לַפֵיָה, וְאַפִּי הִתְחִיל לִגְדֹּל עַד שֶׁלֹּא יָכֹלְתִּי
------------------
“אֲהָהּ, פִּינוֹקְיוֹ, הַאֲמִינָה לָנוּ, כִּי אָמְנָם עֲנִיִּים וְאֻמְלָלִים אָנוּ עַכְשָׁו!” “עַכְשָׁו!” חָזַר הֶחָתוּל.
“אִם עֲנִיִּים אַתֶּם, הִנֵּה כִּגְמוּלְכֶם בָּא לָכֶם! זִכְרוּ אֶת הַמָּשָׁל הַקַּדְמוֹנִי: ‘מֵרְשָׁעִים יֵצֵא רֶשַׁע’!” “חוּסָה נָא עָלֵינוּ!…” “עָלֵינוּ!” חָזַר הֶחָתוּל.
“כַּלְכוּ לָכֶם, נוֹכְלִים! זִכְרוּ אֶת הַפִּתְגָּם: ‘חַיִל בָּלַע וַיְקִיאֶנּוּ’!” “אַל נָא תַּעַזְבֵנוּ בְּעֵת צָרָה!” “בְּעֵת צָרָה!” חָזַר הֶחָתוּל.

------------------
נוּרִית אוֹהֶבֶת סִפּוּרִים
נוּרִית אוֹהֶבֶת מְאֹד לִשְׁמֹעַ סִפּוּרִים. לְהוּטָה הִיא אַחֲרֵי
סִפּוּרִים, כְּשֵׁם שֶׁהִיא לְהוּטָה אַחֲרֵי דִּבְרֵי מְתִיקָה. יוֹם
שֶׁלֹּא סִפְּרוּ לָהּ סִפּוּר – יוֹם עָצוּב הוּא לָהּ. כַּמָּה טוֹב
לָהֶם לַגְּדוֹלִים! יוֹדְעִים הֵם לִקְרֹא וְיֵשׁ לָהֶם הַרְבֵּה
סְפָרִים. נוּרִית מְקַנְּאָה בָּהֶם מְאֹד. גַּם הִיא רוֹצָה לִהְיוֹת
גְּדוֹלָה, לְמַעַן תּוּכַל לִקְרֹא. אַךְ נִדְמֶה לָהּ, שֶׁאֵין הִיא
גְּדֵלָה כְּלָל. בָּרְאִי הַגָּדוֹל הִיא רוֹאָה לְפָנֶיהָ תָּמִיד

------------------
אוּלָם טֶרֶם סִיֵּם אֶת מְלַאכְתּוֹ, וְהַפֶּה כְּבָר הֵחֵל לִצְחֹק וְלָשִׁיר.
“חֲדַל לִצְחֹק!” גָּעַר בּוֹ גֶּ’פֶּטוֹ בְּכַעַס.
דַּבֵּר אֶל הָעֵצִים וְאֶל הָאֲבָנִים! “חֲדַל לִצְחֹק, הַשָּׁמַעְתָּ?” קָרָא הַזָּקֵן קָשׁוֹת.
מִיָּד חָדַל הַפֶּה לִצְחֹק וְהֶאֱרִיךְ לָשׁוֹן לְעֻמָּתוֹ.
גֶּ’פֶּטוֹ הֶעֱמִיד פָּנִים כְּאִלּוּ אֵין הוּא מַרְגִּיש בַּדָּבָר וְהוֹסִיף לַעֲסֹק בִּמְלַאכְתּוֹ.
אַחֲרֵי הַפֶּה צַר אֶת הַסַּנְטֵר, אֶת הַצַּוָּאר, אֶת הַכְּתֵפַיִם, וְאֶת הַגּוּף וְהַיָּדַיִם.

------------------
“אִם כָּךְ – אַחַת, שְׁתַּיִם, נִשָּׂא רַגְלַיִם!” קָרָא פִּינוֹקְיוֹ, “מִי שֶׁיָּבוֹא רִאשׁוֹן שְׁמוֹ בֶּן-חַיִל!” לְשֵׁמַע הַדְּבָרִים הָאֵלֶּה נָשְׂאוּ הַיְּלָדִים אֶת רַגְלֵיהֶם, בְּעוֹד הַסְּפָרִים וְהַמַּחְבָּרוֹת בִּידֵיהֶם.
פִּינוֹקְיוֹ רָץ הָרִאשׁוֹן; נִדְמֶה הָיָה כְּאִלּוּ צָמְחוּ לוֹ כְּנָפַיִם, כָּל כָּךְ מִהֵר לָרוּץ.
לִרְגָעִים הָיָה הוֹפֵךְ אֶת פָּנָיו וּמְלַגְלֵג לַמְּפַגְּרִים, שֶׁהָיוּ רָצִים בְּעִקְּבוֹתָיו בִּשְׁאֵרִית כֹּחָם, נוֹשְׁמִים בִּכְבֵדוּת וּלְשׁוֹנָם שְׁלוּחָה.

------------------
בַּשְּׁלִישִׁית, לֹא יָצְאָה חַכְמֹנֶת לִקְרָאתָהּ. זִיוָה הִתְפַּלְּאָה
מְאֹד וְהָלְכָה לְבַקֵּשׁ אוֹתָהּ בֶּחָצֵר וּבַגָּן. “אַתְּ מְבַקֶּשֶׁת
אֶת חַכְמֹנֶת?” שָׁאֲלָה אוֹתָהּ בַּעֲלַת הָאַכְסַנְיָה, “אֵינֶנָּהּ
עוֹד”. “אֵיךְ זֶה? אַיֶּהָ?” שָׁאֲלָה זִיוָה בְּפָחַד. “הִיא נֶעֶלְמָה
עוֹד בַּחֹרֶף”, הֵשִׁיבָה בַּעֲלַת הָאַכְסַנְיָה, “יוֹם אֶחָד יָצְאָה
מִן הֶחָצֵר וְעַד הַיּוֹם לֹא שָׁבָה. חֲתוּלָה נֶחְמָדָה הָיְתָה זוֹ”.
זִיוָה שָׁמְעָה אֶת הַבְּשׂוֹרָה הָרָעָה וְעֵינֶיהָ זָלְגוּ דְמָעוֹת.

------------------
“מַה לַעֲשׂוֹת! זֶה גּוֹרָלִי!” אָמַר פִּינוֹקְיוֹ שׁוּב וְהוֹסִיף לִלְעֹס אֶת הַתֶּבֶן.
“מִי יִתֵּן וְהָיָה אֲסוֹנִי זֶה לֶקַח טוֹב לְכָל הַיְּלָדִים הַסּוֹרְרִים, שֶׁאֵינָם רוֹצִים לִלְמֹד וּבוֹרְחִים מִכָּל עֲבוֹדָה.

------------------
“אֲבָל לֹא כָּל הָאֲנָשִׁים מְקַיְּמִים אֶת הַמִּצְוָה הַזֹּאת”, הֵעִיר
הַיֶּלֶד.
“אֲנָשִׁים אֵלֶּה אֵינָם יְשָׁרִים”, אָמַר רָן וְהִבִּיט אֶל אָבִיו.
הָאָב הֵנִיעַ בְּרֹאשׁוֹ לְאוֹת הַסְכָּמָה.
כְּשֶׁפָּנָה הַיֶּלֶד לָצֵאת, אָמַר לְרָן:
“אִם רוֹצֶה אַתָּה – נִהְיֶה חֲבֵרִים. תָּבוֹא אֵלַי מָחָר אַחַר
הַצָּהֳרַיִם וּנְשַׂחֵק יָחַד”.
וְהוּא רָשַׁם לוֹ אֶת כְּתָבְתּוֹ.
כַּאֲשֶׁר יָצָא הַיֶּלֶד הַחוֹצֶה, אָמַר הָאָב לְרָן:
“אֱמֹר נָא לִי, יַקִּירִי, אֵיךְ אַתָּה מַרְגִּישׁ אֶת עַצְמְךָ אַחֲרֵי

------------------
חֶבְרַת “אָמָנוּת” בְּע"מ פֶּרֶק רִאשׁוֹן: הַנַּגָּר דֻּבְדְּבָן מוֹצֵא בּוּל-עֵץ הַבּוֹכֶה וְצוֹחֵק כְּתִינוֹק הָיֹה הָיָה… “מֶלֶךְ!” יֹאמְרוּ הַקּוֹרְאִים הַקְּטַנִּים.
“בֶּן-מֶלֶךְ”, צָעֲקוּ הָאֲחֵרִים.
לֹא, יְלָדִים, אֵינְכֶם אֶלָּא טוֹעִים, הָיֹה הָיָה לֹא מֶלֶךְ וְלֹא בֶּן-מֶלֶךְ, אֶלָּא בּוּל-עֵץ פָּשׁוּט, מֵאוֹתָם בּוּלֵי-הָעֵץ, שֶׁבָּהֶם מַסִּיקִים אֶת הַתַּנּוּרִים.

------------------
הוּא צָחַק וְהוֹסִיף לִשְׂחוֹת; מִזְּמַן לִזְמַן הָפַךְ אֶת פָּנָיו וְקָרָא בְּקוֹל גָּדוֹל: “שָׁלוֹם רַב, אֲדוֹנִי, אִם יָבוֹא יוֹם וְאַתָּה תְּבַקֵּשׁ לְךָ עֵץ יָבֵשׁ לְהַסִּיק בּוֹ אֶת הַתַּנּוּר, תַּעֲלֶה עַל לְבָבְךָ אֶת עַבְדְּךָ הַנֶּאֱמָן, אֶת פִּינוֹקְיוֹ!” סוֹף-סוֹף הִרְחִיק פִּינוֹקְיוֹ מְאֹד, עַד שֶׁכִּמְעַט לֹא נִרְאָה.
עַל פְּנֵי הַמַּיִם נִרְאֲתָה מֵרָחוֹק רַק נְקֻדָּה קְטַנָּה וּשְׁחֹרָה, שֶׁהֵרִימָה פַּעַם בְּפַעַם אֶת רַגְלֶיהָ וְקָפְצָה קְפִיצוֹת מַצְחִיקוֹת.

------------------
לְעוֹלָם לֹא אֶשְׁכַּח אֶת חַסְדְּךָ עִמָּדִי וְאֶשְׁתַּדֵּל בִּשְׁעַת הַכֹּשֶׁר לְשַׁלֵּם לְךָ כִּגְמוּלְךָ… " פִּינוֹקְיוֹ הוֹסִיף לִשְׂחוֹת קָרוֹב לַיַּבָּשָׁה.
וְהִנֵּה נִדְמָה לוֹ, כִּי הִגִּיעַ לְחוֹף בָּטוּחַ; הוּא הִתְבּוֹנֵן בַּחוֹף וְרָאָה בֵּין הַסְּלָעִים מֵעֵין מְעָרָה שֶׁמִּתּוֹכָהּ עוֹלֶה עָשָׁן.
“אָסוּרָה נָא לִמְעָרָה זוֹ”, אָמַר פִּינוֹקְיוֹ, “אֶתְחַמֵּם, אֶתְיַבֵּשׁ קְצָת וְאַחַר-כָּךְ… נִרְאֶה אֵיךְ יִפֹּל דָּבָר”.

------------------
עַד עַכְשָׁו הָיִיתִי עוֹבֵד כְּדֵי לְכַלְכֵּל אֶת נֶפֶשׁ אָבִי וְאֶת עַצְמִי; אַךְ מִן הַיּוֹם הַזֶּה וָהָלְאָה אֶעֱבֹד עוֹד חָמֵשׁ שָׁעוֹת בִּימָמָה, כְּדֵי שֶׁאוּכַל לְפַרְנֵס גַּם אֶת אִמִּי, מֵיטִיבָתִי, הַפֵיָה הַיְּקָרָה שֶׁלִּי.
הֱיֵה שָׁלוֹם, שַׁבְּלוּלִי, וּזְכֹר נָא, שֶׁאֲנִי מְחַכֶּה לְבוֹאֲךָ בְּעוֹד יוֹמַיִם”.
וּרְאֵה זֶה פֶּלֶא: הַשַּבְּלוּל הָרַשְׁלָן וְהַזַּחְלָן, הִתְחִיל פִּתְאֹם לָרוּץ, שֶׁלֹּא כְּדַרְכּוֹ, כִּלְטָאָה בִימֵי הַקַּיִץ הַחַמִּים.

------------------
לָבָן נִצָּב עָלֶיהָ וּמַבִּיט עָלֶיהָ בְּעֵינַיִם טוֹבוֹת וּמְלַטֵּף
אֶת רֹאשָׁהּ. רָחֵל הִכִּירָה בּוֹ אֶת הַזָּקֵן הָעִלֵּג וַתִּפְרֹשׂ
אֵלָיו כַּפֶּיהָ וַתִּתְחַנֵּן מִתּוֹךְ שֵׁנָה, כִּי יִסְלַח לָהּ.
הַזָּקֵן הַטּוֹב נָשַׁק לָהּ עַל רֹאשָׁהּ וַיֹּאמֶר לָהּ: “סָלַחְתִּי,
סָלַחְתִּי”.
בַּת-צְחוֹק נִרְאֲתָה עַל שִׂפְתֵי רָחֵל וְתַרְדֵּמָה עַזָּה נָפְלָה
עָלֶיהָ וַתִּישַׁן עֶשֶׂר שָׁעוֹת רְצוּפוֹת.
בַּבֹּקֶר הַשְׁכֵּם הִתְעוֹרְרָה רָחֵל מִשְּׁנָתָהּ וַתֵּרֶא אֶת-אִמָּהּ

------------------
כִּי עַל כֵּן עֵינֶיךָ הָרוֹאוֹת, אֲדוֹנִי רַב הַחֶסֶד, כִּי נַעֲשֵׂיתִי מֵעֵץ קָשֶׁה מְאֹד.
וּכְשֶׁטָּעֲמוּ הַדָּגִים מִמֶּנִּי, הִרְגִּישׁוּ מִיָּד, כִּי אֵין אֲנִי מַאֲכַל תַּאֲוָה וְסוֹפָם לִשְׁבֹּר אֶת שִׁנֵּיהֶם.
מִיָּד נִסְתַּלְּקוּ וְשָׂחוּ לָהֶם אִישׁ לְעֶבְרוֹ וְלֹא הִבִּיעוּ לִי אֲפִלּוּ אֶת תּוֹדָתָם עַל הַסְּעֻדָּה הַשְּׁמֵנָה.
וְהִנֵּה מָשַׁכְתָּ אַתָּה, אֲדוֹנִי, בַּחֶבֶל וְהוֹצֵאתָ בִּמְקוֹם פֶּגֶר-חֲמוֹר – לֵיצַן-עֵץ חַי וְקַיָּם.

------------------
וּמַמְתַּקָּיו, הִתְחַלַּקְנוּ לִקְבוּצוֹת קְטַנּוֹת וְעָרַכְנוּ
סְעֻדָּה מְשֻׁתֶּפֶת. כָּךְ נוֹהֲגִים שָׁם בְּלַ"ג בָּעֹמֶר.
אַחֲרֵי הַסְּעֻדָּה אָמַר לָנוּ מְחַנְּכֵנוּ:
" ‘יְלָדִים, יְכֹלִים אַתֶּם לְשַׂחֵק כְּאַוַּת נַפְשְׁכֶם בֵּין
הָעֵצִים, שֶׁעַל יַד הַגֶּשֶׁר. אֲבָל רְאוּ, אֶל תַּרְחִיקוּ לָלֶכֶת
בַּיַּעַר פֶּן תִּתְעוּ, וְלִתְרוּעַת הַחֲצוֹצְרָה עֲלֵיכֶם לְהִתְאַסֵּף
עַל יַד הַגֶּשֶׁר’.
"מִיָּד הִתְחַלְנוּ מְשַׂחֲקִים. הַקְּבוּצָה הָרִאשׁוֹנָה שֶׁל

------------------
הוּא הָפַךְ אֶת פָּנָיו וְרָאָה אֶת הַמָּקוֹם הַמּוּעָד לְפֻרְעָנוּת, שֶׁבּוֹ פָּגַע בַּשּׁוּעָל וּבֶחָתוּל; בֵּין הָעֵצִים הָרַבִּים הִבְחִין בָּאַלּוֹן הַגָּדוֹל שֶׁעָלָיו הָיָה תָּלוּי; אַךְ כְּכָל שֶׁבִּקֵּשׁ בְּעֵינָיו וְיָגַע לִמְצֹא אֶת בֵּית הַפֵיָה לֹא עָלָה הַדָּבָר בְּיָדוֹ: הַבַּיִת נֶעְלַם מֵעַל פְּנֵי הָאֲדָמָה.
רֶגֶשׁ מְבַשֵּׂר רָעָה תָּקַף אוֹתוֹ, וְהוּא מִהֵר לָרוּץ לְאוֹתוֹ הַמָּקוֹם שֶׁבּוֹ, לְפִי זִכְרוֹנוֹ, עָמַד הַבַּיִת.

------------------
מִתְּחִלָּה הִתְאוֹשֵׁשׁ פִּינוֹקְיוֹ וְקִוָּה לִמְצֹא רֶוַח וְהַצָּלָה; אַךְ אַחֲרֵי שֶׁנוֹכַח לָדַעַת, כִּי הוּא נִמְצָא בִּמְעֵי מִפְלֶצֶת-הַיָּם אֲחָזָהוּ חִיל וּרְעָדָה וְהוּא פָּרַץ בִּבְכִי מַר: “הַצִּילוּ! הַצִּילוּ!” שִׁוַּע פִּינוֹקְיוֹ מִמְעֵי הַדָּגָה, “אַלְלַי, מָה אֻמְלָל אֲנִי, מִי יָבוֹא לְרַוְחָתִי וְלִישׁוּעָתִי!” “מֵאַיִן יָבוֹא עֶזְרָךְ, אֻמְלָל!” נִשְׁמַע בַּחֲשֵׁכָה קוֹל מְרֻסָּק, שֶׁהָיָה דּוֹמֶה לִצְלִיל עוּגָב שָׁבוּר, “מִי זֶה מְדַבֵּר?” 
------------------
הוּא פָּנָה אֶל דֶּרֶךְ הַמֶּלֶךְ וְנָשָׂא אֶת רַגְלָיו כְּחֵץ מִקֶּשֶׁת אֶל הַכְּפָר, וְכֹל שֶׁהוֹסִיף לָרוּץ כֵּן הָלְכוּ הַצְּלִילִים וְנַעֲשׂוּ בְּרוּרִים יוֹתֵר: פִּי-פִּי-פִּי, בּוּם-בּוּם-בּוּם! וְהִנֵּה עוֹמְדוֹת רַגְלָיו עַל כִּכָּר גְּדוֹלָה, שֶׁבְּמֶרְכָּזָהּ עָמַד צְרִיף-עֵץ גָּדוֹל מְכֻסֶּה בַּד רַבְגּוֹנִי וְקָהָל רַב הִצְטוֹפֵף סְבִיבוֹ.
“מָה הַצְּרִיף הַזֶּה?” שָׁאַל פִּינוֹקְיוֹ אֶת אַחַד הַנְּעָרִים שָׁם.
“קְרָא אֶת הַכָּתוּב בַּשֶּׁלֶט וְתֵדַע”.

------------------
הֲיֵש עוֹד בָּעוֹלָם יֶלֶד כְּפוּי-טוֹבָה וַחֲסַר-לֵב כָּמוֹנִי?…” פִּתְאֹם נִרְתַּע לַאֲחוֹרָיו וְאֵימָה נָפְלָה עָלָיו.
הוּא רָאָה לְפָנָיו נָחָשׁ גָּדוֹל, רוֹבֵץ לְרֹחַב הַדֶּרֶךְ.
עוֹרוֹ הָיָה יָרֹק, וּמִזְּנָבוֹ, הַמְּחֻדָּד בְּקָצֵהוּ, עָלָה עָשָׁן כַּעֲשַׁן הַכִּבְשָׁן.
קָשֶׁה לְתָאֵר אֶת פַּחְדוֹ שֶׁל הַלֵּיצָן; הוּא נָס מִפְּנֵי הַנָּחָש כַּחֲצִי מִיל, יָשַׁב עַל גַּל אֲבָנִים, מְצַפֶּה עַד שֶׁיַּעֲבֹר הַנָּחָשׁ מִשָּׁם וִיפַנֶּה לוֹ אֶת הַדֶּרֶךְ.

------------------
“פֶּן אֶכָּנֵס וַאֲסֲפֵּר לְךָ מַעֲשֶׂה בְּחָתוּל, שֶׁתִּזְכְּרֶנּוּ לְעוֹלָם וָעֶד!” “אֲבָל אֵינֶנִּי יָכוֹל לַעֲמֹד עַל רַגְלַי! בִּי נִשְׁבַּעְתִּי! אוֹיָה, מָה אֻמְלָל אֲנִי! כָּל יָמַי אֶהְיֶה אָנוּס לִזְחֹל עַל גְּחוֹנִי כְּנָחָשׁ!” גֶּ’פֶּטוֹ חָשַׁב, כִּי כָּל הַתְּחִנּוֹת וְהַבְּכִיּוֹת הַלָּלוּ אֵינָן אֶלָּא תַּעֲלוּלִים חֲדָשִׁים שֶׁל הַלֵּיצָן, לָכֵן הֶחְלִיט לָשִׂים לָהֶם קֵץ מִיָּד.
הוּא טִפֵּס וְעָלָה עַל הַקִּיר עַד הַחַלּוֹן וְנִכְנַס בַּעֲדוֹ אֶל הַחֶדֶר.

------------------
“אֵין הוּא חָשׁוּב כָּל כָּךְ; אַסְפִּיק לַעֲשׂוֹתוֹ בַּהַפְסָקָה
הַגְּדוֹלָה, כִּי הַשֵּׁעוּר בְּדִקְדּוּק הוּא בַּשָּׁעָה הָאַחֲרוֹנָה”.
“אַל תִּדְחֶה לְמָחָר, מַה שֶּׁאַתָּה יָכוֹל לַעֲשׂוֹת הַיּוֹם”, אָמַר
הָאָב. “בַּהַפְסָקָה תִּהְיֶה בְּוַדַּאי עָסוּק בְּשִׂיחַת חֲבֵרִים אוֹ
שָׁטוּף בְּמִשְׂחָק וְתִשְׁכַּח אֶת הַתַּרְגִּיל”.
“אֵין דָּבָר”, אָמַר אוּרִי, “בִּשְׁעַת הַדְּחַק אֶפְשָׁר לָקַחַת
מַחְבֶּרֶת שֶׁל חָבֵר וְלִקְרֹא מִתּוֹכָהּ. יֵשׁ אֶצְלֵנוּ תַּלְמִידִים
הָעוֹשִׂים כָּךְ”.

------------------
נְפַנֶּה לָכֶן מָקוֹם”.
שְׁתֵּי הַזְּקֵנוֹת נִגְּשׁוּ וְתָמָר וִיהוּדִית קָמוּ וְנָתְנוּ לָהֶן
לָשֶׁבֶת.
“חֵן-חֵן, יְלָדוֹת טוֹבוֹת!” אָמְרוּ הַזְּקֵנוֹת.
“אֵין דָּבָר!” אָמְרוּ תָּמָר וִיהוּדִית יַחַד, “כְּבָר נַחְנוּ
דַּיֵּנוּ”.
וּשְׁתֵּי הַחֲבֵרוֹת הָלְכוּ לָהֶן שְׂמֵחוֹת וְטוֹבוֹת לֵב וּמֵרֹב
שִׂמְחָה, כְּדַרְכָּן, נָתְנוּ קוֹלָן בִּצְחוֹק.
“הֵיטַבְנוּ לַעֲשׂוֹת!” אָמְרָה תָּמָר לִיהוּדִית, “לֹא כֵן?”
“אֲנִי מַרְגִּישָׁה אֶת עַצְמִי טוֹב מְאֹד”, נֶהֶנְתָה יְהוּדִית.

------------------
בָּהֶם מַכָּה גְדוֹלָה, עַד בִּלְתִּי הַשְׁאִיר לָהֶם שָׂרִיד וּפָלִיט.
רַק שַׂר הַצָּבָא לְבַדּוֹ נִמְלַט עַל נַפְשׁוֹ, בָּא לִפְנֵי הַמֶּלֶךְ
וַיְסַפֵּר לוֹ אֶת-כָּל-הַמּוֹצְאוֹת אוֹתוֹ.
כָּעַס הַמֶּלֶךְ וְשָׁלַח מַחֲנֶה כָבֵד לִקְרָאתָם. אוּלָם גַּם הַפַּעַם
הִכּוּ אַנְשֵׁי הַבָּרֶקֶת אֶת-חֵיל הַמֶּלֶךְ וַיְגָרְשׁוּהוּ מֵעַל
אַרְצָם.
אָז אָסַף הַמֶּלֶךְ אֶת-מֵיטַב צִבְאוֹתָיו וּפָנָיו הוֹלְכִים בַּקְּרָב.
אַנְשֵׁי הַבָּרֶקֶת עָמְדוּ עַל נַפְשָם וַיִלָּחֲמוּ כַּאֲרָיוֹת, אַךְ

------------------
אִמָּא צוֹחֶקֶת. אַבָּא פּוֹקֵחַ אֶת עֵינָיו, מַבִּיט רֶגַע
בְּתִמָּהוֹן, וּכְשֶׁהוּא רוֹאֶה אֶת הַפָּנִים הַיְּקָרִים וְהָאֲהוּבִים
צוֹחֲקִים, מַתְחִיל אַף הוּא צוֹחֵק. “בֹּקֶר טוֹב, אַבָּא!” מְבָרֶכֶת
אוֹתוֹ עָפְרָה בְּקוֹל שִׁירָה עָרֵב.
“בֹּקֶר טוֹב וּמְבֹרָךְ, יַקִּירוֹתַי!” אוֹמֵר אַבָּא.
וּבְעַד הַחַלּוֹן נִשְׁקָפוֹת קַרְנֵי פָּז וּמְבָרְכוֹת אַף הֵן:
"בֹּקֶר טוֹב!
בֹּקֶר טוֹב!"
------------------
“אַךְ צְחוֹק אַתָּה עוֹשֶׂה לִי! כְּסָבוּר אַתָּה, שֶׁיָּכוֹל אֲנִי לְהַנִּיחַ מְצִיאָה טוֹבָה כַּזֹּאת שֶׁבָּאָה לְיָדִי וְלֹא לִטְעֹם דָּג נִפְלָא כָּמוֹךָ? לֹא בְּכָל יוֹם נֶאֱחָז בְּרִשְׁתִּי דָּג-לֵיצָן! שְׁמָעֵנִי וְיִיטַב לְךָ: אֲנִי אֲטַגֵּן אוֹתְךָ עַל מַחֲבַת יַחַד עִם דָּגִים אֲחֵרִים וְיִהְיֶה לִבְּךָ סָמוּךְ וּבָטוּחַ, כִּי תִּשְׂבַּע נַחַת.
אַגַּב, לִהְיוֹת מְטֻגָּן בְּתוֹךְ קְהַל חֲבֵרִים טוֹבִים יַחַד מַה טּוֹב וּמַה נָּעִים.” 
------------------
“אַדְּרַבָּה!” הֵשִׁיב פִּינוֹקְיוֹ בְּשִׂמְחָה, “אֲנִי שָׂמֵחַ מְאֹד, כִּי תִּהְיֶה גַּם לִי אֵם, כְּמוֹ לְכָל הַיְּלָדִים.
כָּל יָמַי הִתְאַוֵּיתִי לַדָּבָר הַזֶּה.
מֵעַכְשָׁו אֶקְרָא לָךְ ‘אִמָּא’! אוּלָם הַגִּידִי נָא לִי, אִמָּא, אֵיךְ זֶה גָּדַלְתְּ כָּל כָּךְ?” “זֶהוּ סוֹד”.
“לַמְּדִינִי נָא גַּם אֲנִי, אִמָּא! גַּם אֲנִי רוֹצֶה לִהְיוֹת גָּדוֹל! אֲנִי, עֵינַיִךְ הָרוֹאוֹת, עוֹדֶנִּי קָטָן כְּמוֹ שֶׁהָיִיתִי”.
“אַתָּה לֹא תּוּכַל לִגְדֹּל”, אָמְרָה הַפֵיָה.

------------------
עָלֶיךָ לָדַעַת, שֶׁאוֹתוֹ נַחְשׁוֹל שֶׁהָפַךְ אֶת סִירָתִי, הָפַךְ גַּם אֳנִיַּת-מִסְחָר גְּדוֹלָה.
הַמַּלָּחִים נִצְּלוּ, אַךְ הָאֳנִיָּה יָרְדָה תְּהוֹמוֹת וְאוֹתוֹ כָּרִישׁ בָּלַע גַּם אֶת הָאֳנִיָּה…” “כֵּיצַד? אֶת כָּל הָאֳנִיָּה כֻּלָּהּ?” שָׁאַל פִּינוֹקְיוֹ בְּתִמָּהוֹן.
“אֶת כָּל הָאֳנִיָּה כֻּלָּהּ כְּמוֹ שֶׁהִיא, וּפָלַט רַק אֶת הַתֹּרֶן הַגָּדוֹל, שֶׁנִּתְקַע בֵּין שִׁנָּיו כְּעֶצֶם.
מַעֲשֶׂה נִסִּים.

------------------
פִּתְאֹם חָדַל אַרְלֶקִין מִדַּבֵּר, וּבִפְנוֹתוֹ אֶל קְהַל הַצּוֹפִים הֶרְאָה בְּאֶצְבָּעוֹ עַל מִישֶׁהוּ וְקָרָא בְּקוֹל חֲגִיגִי: “אֵלִי שֶׁבָּשָּׁמַיִם! הֲאִם בְּהָקִיץ אֲנִי רוֹאֶה זֹאת אוֹ בַּחֲלוֹם! אִם אֵין אֲנִי טוֹעֶה, הֲרֵי שָׁם עוֹמֵד פִּינוֹקְיוֹ!…” “הוּא וְלֹא אַחֵר!” קָרָא פּוֹלִישִׁינֶל.
“אֱמֶת וְיַצִּיב, פִּינוֹקְיוֹ!” צָרְחָה הַבֻּבָּה רוֹזָאוּרָה, בַּהֲצִיצָהּ מֵאֲחוֹרֵי הַקְּלָעִים.
“פִּינוֹקְיוֹ, פִּינוֹקְיוֹ!” קָרְאוּ כָּל הַלֵּיצָנִים בְּקָפְצָם מֵאֲחוֹרֵי הַפַּרְגּוֹד.

------------------
יְבָרֶכְךָ ה' וְיִשְׁמְרֶךָ וְהָיִיתָ מְאֻשָּׁר כָּל יְמֵי חַיֶיךָ!” פִּינוֹקְיוֹ הֵקִיץ פִּתְאֹם מִשְּׁנָתוֹ וְהִנֵּה – חֲלוֹם.
תָּאֲרוּ נָא לְעַצְמְכֶם אֶת תִּמְהוֹנוֹ הַגָּדוֹל שֶׁל פִּינוֹקְיוֹ, כַּאֲשֶׁר רָאָה אֶת עַצְמוֹ, בַּהֲקִיצוֹ מִשְּׁנָתוֹ, לֹא לֵיצַן-עֵץ אֶלָּא יֶלֶד מַמָּשׁ, יֶלֶד כְּכָל הַיְּלָדִים! הוּא הֶעֱבִיר עֵינָיו עַל כָּל אֲשֶׁר מִסָּבִיב לוֹ וְרָאָה אֶת עַצְמוֹ בְּחֶדֶר נֶחְמָד, מְרֹהָט בְּרָהִיטִים נָאִים מְאֹד.

------------------
חֲבֵרִים
בָּהַפְסָקָה הָרִאשׁוֹנָה נִגַּשׁ יוֹסֵף אֶל חֲבֵרוֹ דָּוִד, הַלּוֹמֵד
אִתּוֹ בְּכִתָּה א', וְאָמַר לוֹ:
“שְׁמַע נָא, דָּוִד: יֵשׁ לִי הַיּוֹם הִתְחָרוּת בְּכַדּוּר עִם יֶלֶד
אֶחָד מִכִּתָּה ב'. תֵּן לִי, בְּבַקָּשָׁה, אֶת כַּדּוּרְךָ
לְשַׂחֶק-בּוֹ”.
“הֲרֵי יֵשׁ לְךָ כַּדּוּר”, תָּמַהּ דָּוִד!
“אֶת שֶׁלִּי הִשְׁאַרְתִּי בַּבַּיִת”, אָמַר יוֹסֵף. “אַגַּב, הַכַּדּוּר
שֶׁלְּךָ קַל וְנָעִים לְשַׂחֶק-בּוֹ. אִם תַּשְׁאִילֵהוּ לִי, אֶתֵּן לְךָ

------------------
בְּמַתָּנָה אֶת הָעֲפִיפוֹן הַקָּטָן, שֶׁמָּצָא חֵן בְּעֵינֶיךָ”.
כְּנֶגֶד הַבְטָחָה זוֹ לֹא יָכֹל דָּוִד לַעֲמֹד. יוֹסֵף הָיָה מֻמְחֶה
לַהֲכָנַת עֲפִיפוֹנִים וַעֲפִיפוֹן, שֶׁיָּצָא מִתַּחַת יָדוֹ, הָיָה
יָפֶה מְאֹד. בְּיִחוּד הָיָה נֶחְמָד הָעֲפִיפוֹן, שֶׁאוֹתוֹ הִבְטִיחַ
לָתֵת לוֹ.
“וּמָתַי אוּכַל לְקַבֵּל אוֹתוֹ?” שָׁאַל דָּוִד.
“בְּכָל שָׁעָה שֶׁתִּרְצֶה”, עָנָה יוֹסֵף, “אֲפִילוּ הַיּוֹם”.
דָּוִד נָתַן לוֹ אֶת כַּדּוּרוֹ וְאָמָר:
“טוֹב אֵפוֹא. קַח אֶת הַכַּדּוּר וְשַׂחֵק בּוֹ כְּכָל אַוַּת נַפְשֶׁךָ;

------------------
“עַכְשָׁו, בְּנִי, הֵקִיץ הַקֵּץ!” “חַס וְחָלִילָה! תֵּן לִי אֶת יָדְךָ, אַבָּא, וְהִזָּהֵר שֶׁלֹּא תִּכָּשֵׁל!” “לְאָן תּוֹלִיךְ אוֹתִי?” “נְנַסֶּה שׁוּב לִבְרֹחַ.
לֵךְ אַחֲרַי, אַל תִּירָא”.
וּבְדַבְּרוֹ אֶת הַדְּבָרִים הָאֵלֶּה, תָּפַס פִּינוֹקְיוֹ בְּיַד אָבִיו, וּשְׁנֵיהֶם הִתְחִילוּ לַעֲלוֹת שׁוּב בְּמַעֲלֵה הַגָּרוֹן; וְשׁוּב עָבְרוּ לְאֹרֶךְ הַלָּשׁוֹן וְדִלְּגוּ מֵעַל לְשָׁלשׁ שׁוּרוֹת הַשִּׁנַּיִם.

------------------
מִכֵּיוָן שֶׁזֶּה הָיָה בְּסוֹף הַשְּׁלִישׁ הָאַחֲרוֹן, נִתְּנָה לוֹ
רְשׁוּת לְהִבָּחֵן בְּכָל הַלִּמּוּדִים בְּרֵאשִׁית הַשָּׁנָה
לַמַּחְלְקָה הַשִּׁשִּׁית. אַגַּב, בְּמַחְלְקָה זוֹ לֹא לִמֵּד אוֹתוֹ
הַמּוֹרֶה”.
“וְאַתָּה הִשְׁלַמְתָּ עִם יַעֲקֹב?” הִתְעַנְיֵן אוּרִי לָדַעַת. “לֹא!”
הֵשִׁיב הָאָב, “הוּא לָמַד בַּשִּׁשִּׁית הָרִאשׁוֹנָה וַאֲנִי
בַּשִּׁשִּׁית הַשְּׁנִיָּה וּמֵאָז לֹא הָיָה דָּבָר בֵּינֵינוּ”. אוּרִי
שָׁתַק רְגָעִים אֲחָדִים וְאַחַר שָׁאָל:

------------------
מֵאַנְשֵׁי צְבָאִי וְאַכְנִיעַ אֶת-הַזְּאֵבִים וְאֶת-הַדֻּבִּים
הָאֵלֶּה. וְלֹא אֶשְׁקֹט וְלֹא אָנוּח, עַד אִם תִּתְנוֹסֵס אֶבֶן
הַבָּרֶקֶת בְּכִתְרִי.
וְהַמֶּלֶךְ קָרָא לְשַׂר הַצָּבָא וְאָמַר לוֹ:
– קוּם לֵךְ מִזְרָחָה שֶׁמֶשׁ, מַהֲלַךְ יוֹם אֶחָד מִזֶּה, וּבָאתָ אֶל
בֵּין הָרִים נִשָּׂאִים. שָׁם שׁוֹכֵן שֵׁבֶט רוֹעִים וְעוֹבְדֵי אֲדָמָה
וְלָהֶם מִזְבַּח אֱלֹהִים. וּבְתוֹךְ הַמִּזְבֵּחַ קְבוּעָה אֶבֶן
בָּרֶקֶת. וּבָאתָ אֲלֵיהֶם וְאָמָרְתָּ: “כֹּה אָמַר הַמֶּלֶךְ הַגָּדוֹל,

------------------
סְעֻדַּת מִנְחָה לִכְבוֹד הַמְּאֹרָע הַזֶּה.
אַךְ הוּא טֶרֶם הִסְפִּיק לְהַשְׁלִיךְ אֶת פִּינוֹקְיוֹ אֶל תּוֹךְ הַמַּחֲבַת, וּבַמְּעָרָה הוֹפִיעַ פִּתְאֹם כֶּלֶב גָּדוֹל, שֶׁבָּא לְרֵיחַ הַנִּיחוֹחַ שֶׁל הַדָּגִים הַמְּטֻגָּנִים.
“גֶּשׁ הָלְאָה!” גָּעַר בּוֹ הַדַּיָּג וְשָׁלַח אֶת יָדוֹ הָאַחַת לְהַכּוֹתוֹ וּבַשְּׁנִיָּה הֶחֱזִיק בַּלֵּיצָן.

------------------
קַח אוֹתוֹ, שַׁבְּלוּלִי הֶחָבִיב, וְשָׂאֵהוּ מְהֵרָה לַפֵיָה הַטּוֹבָה שֶׁלִּי!” “וְהַבְּגָדִים הַחֲדָשִׁים!” “מַה לִי וְלַבְּגָדִים הַחֲדָשִׁים? הָיִיתִי מוֹכֵר גַּם אֶת בְּלוֹיֵי הַסְּחָבוֹת הַלָּלוּ וּבִלְבַד שֶׁאֶעֱזֹר לָהּ! לֵךְ, לֵךְ, שַּׁבְּלוּלִי, חוּשָׁה, אַל תַּעֲמֹד! שׁוּב אֵלַי בְּעוֹד יוֹמַיִם, וַאֲנִי מְקַוֶּה שֶׁאוּכַל לָתֵת לְךָ מְעַט כֶּסֶף.

------------------
וּכְשֶׁהֱקִיצוֹתִי לֹא רְאִיתִים עוֹד, הֵם הִקְדִּימוּ לָצֵאת.
הָלַכְתִּי לְבַדִּי בַּלַּיְלָה, בָּאֲפֵלָה.

------------------
“מִי שָׁם?”, נִשְׁמַע קוֹלוֹ שֶׁל פְּתִילָה מִתּוֹךְ הַחֶדֶר.
“אֲנִי!” עָנָה הַלֵּיצָן.
“חַכֵּה רֶגַע קָט, עוֹד מְעַט וְאֶפְתַּח”.
אַחֲרֵי עֲבֹר חֲצִי שָׁעָה נִפְתְּחָה הַדֶּלֶת.
וַּמָה גָּדוֹל הָיָה תִּמְהוֹנוֹ שֶׁל פִּינוֹקְיוֹ, בִּרְאוֹתוֹ כִּי גַּם פְּתִילָה חָבוּשׁ לְרֹאשׁוֹ מִצְנֶפֶת נְיָר, שֶׁהִגִּיעָה עַד שֹׁרֶשׁ חָטְמוֹ.
לְמַרְאֵה הַמִּצְנֶפֶת הַזֹּאת אוֹרוּ עֵינָיו שֶׁל פִּינוֹקְיוֹ וְהוּא חָשׁ כִּי הוּנַח לוֹ הַרְבֵּה.

------------------
“אֱמֹר נָא לִי, מִי אַתָּה?” “הֲרֵינִי מִתְכַּבֵּד לְהַצִּיג אֶת עַצְמִי לְפָנֶיךָ: צְרָצַר-דַּבְּרָן אֲנִי וְיוֹשֵׁב בְּחֶדֶר זֶה יוֹתֵר מִמֵּאָה שָׁנָה!” “אַךְ עַתָּה הַחֶדֶר הַזֶּה שֶׁלִּי הוּא”, הוֹדִיעַ פִּינוֹקְיוֹ, “וְאִם נָא מָצָאתִי חֵן בְּעֵינֶיךָ, שָׂא רַגְלֶיךָ וְלֵךְ מִכָּאן מִיָּד!” “לֹא אָזוּז מִכָּאן”, עָנָה הַצְּרָצַר, “עַד אִם דִּבַּרְתִּי דְּבָרַי”.
“וּבְכֵן, פְּתַח פִּיךָ וְיָאִירוּ דְּבָרֶיךָ”.

------------------
אִם אוֹתוֹ תִּקַּח לְךָ, קַח; כִּי אֵין לִי דָּבָר אַחֵר זוּלָתוֹ”.
פִּינוֹקְיוֹ לֹא סֵרַב הַרְבֵּה.
הוּא לָקַח מִיָּד אֶת הַשַּׂק, גָּזַר בְּמִסְפָּרַיִם בְּקַרְקָעִיתוֹ חֹר אֶחָד לְרֹאשׁוֹ, שְׁנֵי חֹרִים מִשְּׁנֵי הַצְּדָדִים לְיָדָיו וְלָבַשׁ אוֹתוֹ כְּכֻתֹּנֶת.
וּבְמַלְבּוּשׁ נָאֶה זֶה נִפְרַד מֵעִם הַזָּקֵן וְהָלַךְ לְבֵית הַפֵיָה.
פִּינוֹקְיוֹ הָלַךְ בַּדֶּרֶךְ וְלִבּוֹ רַע עָלָיו.
הוּא גָּרַר רַגְלָיו בְּלֹא חֶמְדָּה.

------------------
“אִמָּא, אִמָּא! אִי אֶפְשָׁר לִי לִכְתֹּב! הַזְּבוּבִים מַפְרִיעִים!”
“גָּרֵשׁ אוֹתָם!” יָעֲצָה לוֹ אִמּוֹ מֵהַחֶדֶר הַסָּמוּךְ.
“אִי אֶפְשָׁר!” הִתְאוֹנֵן הַיֶּלֶד, “אֲנִי מְגָרֵשׁ אוֹתָם וְהֵם
שָׁבִים. טַרְחָנִים הֵם וּמַרְגִּיזִים בְּזִמְזוּמָם”.
נִכְנְסָה הָאֵם וְהִתְחִילָה אַף הִיא מְגָרֶשֶׁת אוֹתָם. הִתְחִילוּ
זִים-זִים וְזוּם-זוּם לְרַקֵּד גַּם מִסָּבִיב לָהּ וּלְדַגְדֵּג אוֹתָהּ.
“זִים, זִים, זוּם, זוּם!” זִמְזְמוּ הַזְּבוּבִים, “תּוֹדָה רַבָּה לָךְ,

------------------
טוֹב וְלֹא אֶגַּע בַּקִּנִּים; רַק הַצִּילֵנִי נָא הַיּוֹם הַזֶּה”.
אָמַר הַזָּמִיר:
“טוֹב אֵפוֹא. רוֹאֶה אֲנִי, שֶׁאַתָּה מִתְחָרֵט עַל מַעֲשֶׂיךָ הָרָעִים,
וַאֲנִי מַאֲמִין לָךְ. אֶשְׁלַח לִקְרֹא לַחֲסִידָה, לְמַעַן תּוֹרִיד
אוֹתְךָ מֵעַל הָעֵץ”. קָרָא הַזָּמִיר לַקַּנָּרִית וְאָמַר לָהּ:
“עוּפִי לַחֲסִידָה וְאִמְרִי לָהּ, שֶׁתָּשִׁיב אֶת גַּבִּי הַבַּיְתָה,
כִּי הִבְטִיחַ לִהְיוֹת יֶלֶד טוֹב”.
עָפָה הַקַּנָּרִית אֶל הַחֲסִידָה וְאָמְרָה לָהּ: “שָׁלוֹם רַב לָךְ,

------------------
“לָמָּה בָּאתָ לְהַרְגִּיז אֶת הַתֵּאַטְרוֹן שֶׁלִּי?” שָׁאַל בַּעַל הַתֵּאַטְרוֹן אֶת פִּינוֹקְיוֹ בְּקוֹל צָרוּד וְנוֹרָא.
“יַאֲמִין לִי הוֹד מַעֲלָתוֹ, כָּל זֶה קָרָה לֹא בְּאַשְׁמָתִי!” “הֶרֶף!” רָעַם קוֹלוֹ שֶׁל בַּעַל הַתֵּאַטְרוֹן, “הָעֶרֶב אֶשְׁפָּטְךָ מִשְׁפַּט צֶדֶק!” וְאָמְנָם בִּגְמַר הַהַצָּגָה, סָר בַּעַל הַתֵּאַטְרוֹן אֶל הַמִּטְבָּח, וְשָׁם נִצְלָה עַל שַׁפּוּד בַּרְזֶל כֶּבֶשׂ קָטָן עַל רֹאשׁוֹ וְעַל כְּרָעָיו.

------------------
בְּשָׁעָה שֶׁקָּנִיתָ אוֹתִי, אֲדוֹנִי הָרָם, הוֹצֵאתָ אוֹתִי הֵנָּה לַהֲמִיתֵנִי, וּבָחַרְתָּ לִי מִיתָה בִּטְבִיעָה, מִדַּת הָרַחֲמִים יָאָה זוֹ נָאָה לְךָ מְאֹד אֲדוֹנִי, וַאֲנִי אַחֲזִיק טוֹבָה לְךָ כָּל יָמַי.

------------------
הַחִידָה
הַדּוֹד יַעֲקֹב גָּר בַּמּוֹשָׁבָה. מִזְּמַן לִזְמַן הוּא נוֹסֵעַ
הָעִירָה וְהוֹלֵךְ לִרְאוֹת אֶת שְׁלוֹם אֲחוֹתוֹ רָחֵל וּשְׁלוֹם שְׁנֵי
יְלָדֶיהָ יִצְחָק וְאַמְנוֹן.
הַדּוֹד יַעֲקֹב אוֹהֵב מְאֹד אֶת בְּנֵי אֲחוֹתוֹ; גַּם הַיְּלָדִים
אוֹהֲבִים אֶת דּוֹדָם הַטּוֹב וּשְׂמֵחִים לִקְרָאתוֹ.
פַּעַם בָּא הַדּוֹד יַעֲקֹב הָעִירָה, קָנָה צַעֲצוּעִים וּמַמְתַּקִּים
וְהָלַךְ אֶל בֵּית אֲחוֹתוֹ.
הוּא עָלָה בַּמַּדְרֵגוֹת וְדָפַק עַל הַדֶּלֶת.
“יָבוֹא!” נִשְׁמַע קוֹל מִבִּפְנִים.

------------------
פִּינוֹקְיוֹ לָעַס אֶת הַסֻּכָּר, בְּלָעוֹ כְּהֶרֶף-עַיִן, לִקֵּק אֶת שְׂפָתָיו וְאָמַר: “מִי יִתֵּן וְהָיוּ גַּם סַמֵּי הַמַּרְפֵּא מְתוּקִים כַּסֻּכָּר… הָיִיתִי שׁוֹתֶה אוֹתָם כָּל יוֹם בְּחַפֶץ לֵב”.
“עַכְשָׁו קַיֵּם אֶת הַבְטָחָתְךָ וּשְׁתֵה אֶת הַתְּרוּפָה כְּדֵי שֶׁתַּבְרִיא וְתָשׁוּב לְאֵיתָנְךָ”.

------------------
מִתְּחִלָּה לֹא שָׂם פִּינוֹקְיוֹ לֵב לְכָל תַּעֲלוּלֵיהֶם, אַךְ סוֹף-סוֹף לֹא יָכוֹל הָיָה לְשֵׂאתָם עוֹד.
הוּא פָּנָה אֶל כַּת הַשּׁוֹבָבִים וְגָעַר בָּהֶם: “גּוּרוּ לָכֶם מִפָּנַי, חַבְרַיָּא! בָּאתִי הֵנָּה לֹא כְּדֵי לְהַצְּחִיק אֶתְכֶם; אֲנִי מְכַבֵּד אֲחֵרִים וְדוֹרֵשׁ שֶׁיְּכַבְּדוּ גַּם אוֹתִי”.
“הֵידָד! הֵידָד! שְׂפָתַיִם יִשַּׁק!” קָרְאוּ הַיְּלָדִים וְנִתְפַּזְּרוּ לְכָל עֵבֶר בְּצָהֳלָה וּבְשִׂמְחָה.
וְאֶחָד מֵהֶם, הֶחָצוּף בְּיוֹתֵר, הוֹשִׁיט אֶת יָדוֹ לִתְפֹּס אֶת הַלֵּיצָן בְּאַפּוֹ.

------------------
בַּשֶּׁמֶשׁ כָּמוֹנוּ”.
“לֹא טוֹב!” מְסַיֶּמֶת הַבְהֲבָה אֶת דְּבָרֶיהָ.
“לֹא טוֹב!” מַסְכִּימָה מְיָאָה וְסוֹמֶכֶת אֶת רֹאשָׁה עַל כֶּתֶף
יְדִידָתָהּ.
וְנִדְמֶה לִשְׁתֵּי הַיְּדִידוֹת הַזְּקֵנוֹת, שֶׁגַּם מֵאֵצֶל הַסַּפְסָל,
שֶׁעָלָיו יוֹשֵׁב הָאָדוֹן הַזָּקֵן, נִשְׁמַעַת אֲנָחָה:
“לֹא טוֹב!”
------------------
אַתֶּן אָמְנָם אֵינְכֶן כְּדָאִיּוֹת לְכָבוֹד גָּדוֹל כָּזֶה, אַךְ אִישׁ טוֹב וּמֵיטִיב אֲנִי וְאוֹהֵב לִגְמֹל חֶסֶד…” אַחַר נִגַּשׁ אֶל פִּינוֹקְיוֹ, הִלֵּל אוֹתוֹ עַל עֹז רוּחוֹ וְשָׁאַל: “אֵיךְ זֶה עָלָה בְּיָדְךָ לִתְפֹּס אֶת אַרְבַּעַת הַגַּנָּבִים הָאֵלֶּה? וְהֵן מֶלַמְפּוֹ הַנֶּאֱמָן לֹא רָאָה דָּבָר מִיָּמָיו?…” 
------------------
“סִלְחִי לוֹ, הַחֲסִידָה, סִלְחִי לוֹ הַפַּעַם. יֶלֶד שׁוֹבָב הוּא
גַּבִּי, אַךְ יֶלֶד יָשָׁר, וַאֲנִי בָּטוּחַ, כִּי יְקַיֵּם אֶת
הַבְטָחָתוֹ”.
“סָלַחְתִּי כִּדְבָרֶיךָ, אֲדוֹנִי הַזָּמִיר”, אָמְרָה הַחֲסִידָה.
וּמִיָּד תָּפְשָׂה אֶת גַּבִּי בְּבִגְדוֹ, עָפָה וְהֵשִׁיבָה אוֹתוֹ
לֶחָצֵר וְהִשְׁכִּיבָה אוֹתוֹ בִּזְהִירוּת תַּחַת הַתְּאֵנָה.
גַּבִּי פָּקַח אֶת עֵינָיו, וְהִנֵּה הַכֶּלֶב שֶׁלּוֹ הַקָּטָן רוֹבֵץ
עַל יָדוֹ.
הִבִּיט גַּבִּי עַל הַגַּג וְהִנֵּה אֵין שָׁם לֹא חֲסִידָה וְלֹא קֵן.

------------------
תְּסַפְּרִי לַמּוֹרֶה מַה שֶּׁאָמַרְתִּי קֹדֶם”. “לֹא אֲסַפֵּר”,
אָמְרָה הָאֵם, “אַךְ לְהַבָּא הֱיוּ זְהִירִים בְּדִבְרֵיכֶם,
יְלָדָי!”
------------------
מֵהֶם הָיוּ לְבוּשִׁים כְּלֵיצָנִים וּבוֹלְעִים נְעֹרֶת בּוֹעֶרֶת; אֶחָד שָׁר שִׁירִים וְאֶחָד דִּקְלֵם בְּעַל-פֶּה; אֶחָד הִתְהַפֵּךְ וְהִתְגַּלְגֵּל וְאֶחָד הִלֵּךְ עַל יָדָיו וְרַגְלָיו שְׁלוּחוֹת לְמַעְלָה; מִישֶׁהוּ הִתְהַלֵּךְ אָנֶה וָאָנָה בִּלְבוּשׁ מְפַקֵּד צָבָא, חֶרֶב עַל יְרֵכוֹ וְכוֹבַע נְיָר בְּרֹאשׁוֹ; זֶה צָחַק, זֶה צָעַק, זֶה מָחָא כַּף וְזֶה שָׁרַק; אֶחָד קִרְקֵר כַּתַּרְנְגוֹל, וְאֶחָד – חִקָּה אֶת קוֹל הַתַּרְנְגֹלֶת; קִצּוּרוֹ שֶׁל דָּבָר: שָׁאוֹן וָרַעַשׁ, מְהוּמָה וּמְבוּכָה,
------------------
בְּאַחַד הַיָּמִים, אַחֲרֵי הַצָּהֳרַיִם, שָׁכַב גַּבִּי תַּחַת
הַתְּאֵנָה אֲשֶׁר בֶּחָצֵר לָנוּחַ. הוּא הָיָה עָיֵף מְאֹד, כִּי
הִרְבָּה לְטַפֵּס עַל עֵצִים וְהַרְבֵּה צִפֳּרִים נַעֲשׂוּ שַׁכּוּלוֹת
עַל יָדוֹ. וְהִנֵּה רָאָה חֲסִידָה עוֹמֶדֶת עַל הַגַּג וְהִיא תּוֹחֶבֶת
אֶת חַרְטֻמָּהּ הָאָרֹךְ לְתוֹךְ הַקֵּן. הִתְפַּלֵּא גַּבִּי מְאֹד,
שֶׁלֹּא רָאָה אֶת הַחֲסִידָה עַד כֹּה. צָרִיךְ לַעֲלוֹת וְלִרְאוֹת אֶת
הַקֵּן וְאֶת הָאֶפְרֹחִים. אַךְ הַחֲסִידָה הָיְתָה עַל יַד הַקֵּן.

------------------
הַמַּכָּה הָיְתָה חֲזָקָה כָּל כָּךְ, שֶׁרַגְלוֹ נִנְעֲצָה בַּדֶּלֶת וּפִּינוֹקְיוֹ לֹא יָכֹל לְהָשִׁיב אוֹתָה אֵלָיו: הִיא נִתְקְעָה בַּדֶּלֶת כְּמַסְמֵר.
תָּאֲרוּ נָא לְעַצְמְכֶם אֶת נַפְשׁוֹ שֶׁל הַלֵּיצָן הָאֻמְלָל! עַד הַבֹּקֶר הָיָה עָלָיו לַעֲמֹד עַל רֶגֶל אַחַת! רַק לְאַחַר שֶׁעָלָה הַשַּׁחַר נִפְתְּחָה סוֹף סוֹף הַדֶּלֶת.

------------------
טָרְפָה הַסְּנוּנִית; אֶת הַשֵּׁנִי בָּלַע הַכֶּלֶב; הַשְּׁלִישִׁי
נִלְכַּד בְּרֶשֶׁת הָעַכָּבִישׁ וְהַשְּׁאָר אָבְדוּ עַל-יְדֵי
הָאֲנָשִׁים. אֵלֶּה הֵם שׂוֹנְאֵינוּ הַגְּדוֹלִים בְּיוֹתֵר, רָעִים הֵם
וְרוֹדְפִים אוֹתָנוּ בָּאַכְזְרִיּוּת”.
אָמַר זִים-זִים לַזְּבוּבָה:
“אֵין דָּבָר, אִמָּא, אַל תִּפְחָדִי. אֲנַחְנוּ נִהְיֶה זְהִירִים מְאֹד,
וַאֲנִי אַשְׁגִּיחַ עָלָיו בְּשֶׁבַע עֵינָיִם”.
זְמַן-מָה פִּקְפְּקָה הַזְּבוּבָה וְלָאַחֲרוֹנָה אָמְרָה:

------------------
בַּת-הַצְּחוֹק הַנִּפְלָאָה נֶעֶלְמָה וּבִמְקוֹמָהּ לָנָה עַל
שְׂפָּתֶיהָ תְּנוּעַת יָגוֹן. כָּל צַעֲצוּעֶיהָ הַיָּפִים הָיוּ
מֻנָּחִים בְּקֶרֶן-זָוִית וְהִיא לֹא נָגְעָה בָּהֶם לְמִן הַיּוֹם
שֶׁהָיְתָה לְעִלֶּגֶת. תָּמִיד הָיְתָה יוֹשֶׁבֶת עַל יַד הַחַלּוֹן
וּמַבִּיטָה הַחוּצָה אֶל הַיְּלָדִים הַצּוֹהֲלִים. וּמַה-גְּדוֹלָה
הָיְתָה קִנְאָתָהּ בָּהֶם, כְּשֶׁהָיְתָה שׁוֹמַעַת אוֹתָם מְדַבְּרִים
צַחוֹת, עַל נְקַלָּה, בְּלִי כָּל-הַעֲוָיוֹת. חֶרֶשׁ, חֶרֶשׁ הָיְתָה

------------------
פִּינוֹקְיוֹ הָאֻמְלָל! לֹא עָלְתָה עַל דַּעְתּוֹ כְּלָל מָה רַבָּה הַתְּלָאָה אֲשֶׁר תִּמְצָאֶנוּ בְּדֶרֶךְ זוֹ! פֶּרֶק עֶשְׂרִים וְשִׂבְעָה: מִלְחֶמֶת תְּנוּפָה בֵּין פִּינוֹקְיוֹ וַחֲבֵרָיו.
אֶחָד מֵהֶם נִפְצַע וּפִּינוֹקְיוֹ מוּבָל לַמִּשְׁטָרָה.
כְּשֶׁהִגִּיעַ פִּינוֹקְיוֹ אֶל הַחוֹף, הִשְׁקִיף עַל פְּנֵי הַיָּם וְלֹא רָאָה שׁוּם כָּרִישׁ.
הַיָּם הָיָה שָׁמֵם, חָלָק וְשָׁקֵט.
“הֵיכָן הַכָּרִישׁ שֶׁלָּכֶם?” שָׁאַל פִּינוֹקְיוֹ אֶת הַיְּלָדִים.

------------------
כְּשֶׁהִיא מַסְתִּירָה דְבַר-מַה מִתַּחַת לְסִנּוֹרָהּ.
“שִׂמְלָה לְבֻבָּתִי!” קָרְאָה אֱלִישֶׁבַע.
“רֶסֶן לְסוּסִי!” קָרָא מִיכָאֵל.
“לֹא מְצָאתֶם”, אָמְרָה הַדּוֹדָה רָחֵל, “חֲתוּלָה קְטַנָּה הֵבֵאתִי
לָכֶם בְּמַתָּנָה”.
וּבְדַבֵּר הַדּוֹדָה רָחֵל אֶת הַדְּבָרִים הָאֵלֶּה, הֵרִימָה אֶת
סִנּוֹרָהּ, הֶעֱמִידָה עַל הָרִצְפָּה סַל קָטָן וְהוֹצִיאָה מִתּוֹכוֹ
חֲתוּלָה לְבָנָה וְיָפָה מְאֹד.
הַיְּלָדִים נָשְׁקוּ לַדּוֹדָה רָחֵל, כָּרְעוּ עַל בִּרְכֵּיהֶם לִפְנֵי
הַחֲתוּלָה וְצָהֲלוּ מִשִּׂמְחָה.

------------------
לְנַקּוֹת בְּרַגְלָיו הָאֲחוֹרִיּוֹת אֶת כְּנָפָיו וְזוּם-זוּם שִׁפְשֵׁף
אֶת רַגְלָיו הַקְּדוּמוֹת זוֹ בְּזוֹ וְהֶעֱבִירָן עַל רֹאשׁוֹ.
כְּשֶׁגָּמַר זִים-זִים לְהִתְנַקּוֹת, פָּנָה אֶל אָחִיו וְאָמָר:
“הֲיוֹדֵעַ אַתָּה, מָה אוֹמְרִים הָאֲנָשִׁים עָלֵינוּ?”
“מָה?” שָׁאַל זוּם-זוּם.
“אוֹמְרִים הֵם, כִּי אָנוּ, הַזְּבוּבִים, שׂוֹנְאַי נִקָּיוֹן הִנֵּנוּ
וּמְבִיאִים בִּכְנָפֵינוּ מַחֲלוֹת, וְלָכֵן צָרִיךְ לְהַשְׁמִיד אוֹתָנוּ
מֵעַל פְּנֵי הָאֲדָמָה”.
זוּם-זוּם פָּרַץ בִּצְחוֹק:

------------------
יוֹשֶׁבֶת עַל כִּסֵּא סָמוּךְ לְמִטָּתָהּ בְּעֵינַיִם עֲצוּמוֹת. הִיא
לָקְחָה אֶת-יַד אִמָּהּ וְנָשְׁקָה לָהּ. הָאֵם הִתְעוֹרְרָה וְלִבָּהּ
רָעַד מִשִּׂמְחָה בִּרְאוֹתהּ אֶת פְּנֵי בִּתָּהּ הַשְּׁלֵוִים.
“אִמָּא!” לָחֲשָׁה חֶרֶשׁ רָחֵל, “הַזָּקֵן הַטּוֹב סָלַח לִי!”
לְאַט, לְאַט שָׁבָה רָחֵל לְאֵיתָנָהּ. הִיא חָדְלָה לְגַמְגֵּם,
כְּאִלּוּ יַד פְּלָאִים הֵסִירָה בִּן רֶגַע אֶת הַמַּחֲלָה מִמֶּנָּה.
פָּנֶיהָ הוּטְבוּ, עֵינֶיהָ הִזְהִירוּ כְּבָרִאשׁוֹנָה וְעַד מְהֵרָה

------------------
הַכֹּל נִגְּשׁוּ לְפַיֵּס אוֹתוֹ וְכָרְתוּ עִמּוֹ בְּרִית שָׁלוֹם וְרֵעוּת.
אַף הַמּוֹרֶה הָיָה מְהַלֵּל אוֹתוֹ בְּפָנָיו בִּרְאוֹתוֹ כִּי תַּלְמִיד מַקְשִׁיב הוּא וְשׁוֹקֵד עַל לִמּוּדָיו.
רִאשׁוֹן בָּא לְבֵית-הַסֵּפֶר וְאַחֲרוֹן יָצָא.
רַק חֶסְרוֹן אֶחָד נִמְצָא בּוֹ, כִּי בֵּין חֲבֵרָיו הָיוּ תַּלְמִידִים עֲצֵלִים.
הַמּוֹרֶה הָיָה מֵעִיר אֶת אָזְנוֹ כָּל יוֹם, וְאַף הַפֵיָה הִזְהִירַתְהוּ פַּעַם בְּפַעַם: “הִזָּהֵר, פִּינוֹקְיוֹ! 
------------------
“עַתָּה לֹא תִּמָּלֵט מִיָּדֵינוּ!” פִּינוֹקְיוֹ הֵבִין כִּי כָּלְתָה אֵלָיו הָרָעָה וְהִתְחִיל רוֹעֵד בְּכָל אֵבָרָיו, וּמִתּוֹךְ כָּךְ צָלְלוּ אַרְבַּעַת הַמַּטְבְּעוֹת שֶׁבְּפִיו.
“וּבְכֵן,” אָמְרוּ הַשּׁוֹדְדִים.
"הֲתִפְתַּח אֶת פִּיךָ? כֵּן אוֹ לֹא? אַ, אֵין אַתָּה עוֹנֶה? טוֹב אֵפוֹא, עַל כָּרְחֲךָ תִּפְתָּחֵהוּ!… " וּשְׁנֵי הַגַּזְלָנִים הוֹצִיאוּ מִכִּיסֵיהֶם שְׁתֵּי סַכִּינִים חַדּוֹת כְּמַאֲכֶלֶת וְתָקְעוּ אוֹתָן בִּשְׁתֵּי יְרֵכָיו שֶׁל הַלֵּיצָן.

------------------
“אולַי יוֹדֵעַ אַתָּה, אֲדוֹנִי הַדָּג, אִם אֶמְצָא פֹּה מַשֶּׁהוּ לֶאֱכֹל וְאִם אֶמְצָא בְּאִי זֶה מָקוֹם בּוֹ אוּכַל לָלוּן בְּלִי שֶׁאֶהְיֶה טֶרֶף לְשִׁנֵּי כְּרִישִׁים?” “מָצֹא תִּמְצָא!” עָנָה הַדּוֹלְפִין.
“וְלֹא רָחוֹק מִכָּאן”.
“וְאֵיךְ אַגִּיעַ לְשָׁם?” “פְּנֵה לִשְׁבִיל זֶה וְלֵךְ נִכְחֲךָ.
הַיְשֵׁר, הַיְשֵׁר, אַל תִּפְנֶה יָמִין אוֹ שְׂמֹאל, הַדֶּרֶךְ יְשָׁרָה וְלֹא תּוּכַל לִתְעוֹת”.

------------------
" ‘תָּעִינוּ’, אָמַרְתִּי לְעַמִּינָדָב בִּדְאָגָה.
" ‘אַל תִּפְחַד, אֲנִי יוֹדֵעַ אֶת הַדֶּרֶךְ’, הִרְגִּיעַ אוֹתִי
עַמִּינָדָב, אַךְ קוֹלוֹ לֹא הָיָה בָּטוּחַ כַּאֲשֶׁר בָּרִאשׁוֹנָה.
הוּא הִסְתַּכֵּל מִדֵּי רֶגַע לְכָל צַד, פַּעַם נָטָה יָמִינָה וּפַעַם
שְׂמֹאלָה. רֶגַע עָמַד וְהִקְשִׁיב לְקוֹל הַתְּרוּעָה הָרָפֶה וְשׁוּב
הִתְחִיל רָץ וַאֲנִי אַחֲרָיו, כְּשֶׁאָנוּ נִתְקָלִים בַּעֲצֵי הַיָּעַר.
זְמָן רַב רַצְנוּ עַד אֲשֶׁר עָיַפְנוּ מְאֹד וַנַּעֲמֹד לִשְׁאֹף רוּחַ.

------------------
מִתְחָרֶטֶת אַתְּ עַל מַעֲשַׂיִךְ הָרָעִים וְהָאֱלֹהִים הַטּוֹב יִסְלַח
לָךְ. הִתְפַּלְּלִי אֵלָיו בְּלֵב תָּמִים, הֲיִי טוֹבַת לֵב, רַחֲמִי עַל
עֲנִיִּים וְאֻמְלָלִים. וְהָאֱלֹהִים יְרַחֵם גַּם עָלַיִךְ וְיָסִיר
מִמֵּךְ אֶת הַנֶּגַע הַזֶּה”.
בִּדְבָרִים טוֹבִים כָּאֵלֶּה הָיְתָה מְנַחֶמֶת אוֹתָהּ אִמָּהּ,
מְלַטֶּפֶת אֶת-רֹאשָׁהּ, מְחַבֶּקֶת אוֹתָהּ וּמְאַמֶּצֶת אוֹתָהּ אֶל
לִבָּהּ, עַד שֶׁהָיְתָה רָחֵל נִרְדֶּמֶת בִּזְרוֹעוֹתֶיהָ, כְּשֶׁכָּל

------------------
בַּקֶּלַע לְבֵין הָעֵצִים. כַּנִּרְאֶה, פָּגְעָה אֶבֶן בְּרַגְלָהּ”.
“הוֹי, מִסְכֵּנָה!” קָרְאָה לִילָה, “רַק יְלָדִים חַסְרֵי לֵב יְכוֹלִים
לִפְגֹּעַ בַּצִּפֳּרִים. הֲיֵשׁ יְצוּר נֶחְמָד מִצִּפּוֹר?”
“אוּלַי רְעֵבָה הִיא וּצְמֵאָה”, הֵעִיר דָּנִי, “לְכִי, לִילָה,
וְהָבִיאִי קֹמֶץ גַּרְעִינִים וּמְעַט מָיִם”.
לִילָה מִהֲרָה לְהָבִיא גַּרְעִינִים וָמַיִם; אַךְ הַצִּפּוֹר הִבִּיטָה
בְּעֵינַיִם נוּגוֹת אֶל לִילָה וְלֹא נָגְעָה בָּאֹכֶל.
“דָּנִי!” אָמְרָה לִילָה, “הֲלֹא צוֹפֶה אַתָּה וְלָמַדְתָּ לְהוֹשִׁיט

------------------
פֶּרֶק עֶשְׂרִים וַחֲמִשָּׁה: פִּינוֹקְיוֹ מַבְטִיחַ לַפֵיָה לִהְיוֹת יֶלֶד טוֹב וְחָרוּץ בַּלִּמּוּדִים, כִּי קָצָה נַפְשׁוֹ בְּחַיֵּי לֵיצָן וְיֵשׁ אֶת נַפְשׁוֹ לִהְיוֹת יֶלֶד כְּכָל הַיְּלָדִים.

------------------
“לַעֲזָאזֵל, נוֹכְלִים! זִכְרוּ אֶת הָאִמְרָה: ‘כּוֹרֶה שַׁחַת – בָּהּ יִפּלֹ’!” אַחַר הַדְּבָרִים הָאֵלֶּה פָּנוּ פִּינוֹקְיוֹ וְגֶּ’פֶּטוֹ לְדַרְכָּם.
וְהִנֵּה נִתְקְלוּ בַּשָּׂדֶה בְּבַיִת קָטָן וְיָפֶה, כֻּלּוֹ עָשׂוּי קַשׁ.
“כַּנִּרְאֶה, גָּר מִישֶׁהוּ בְּבַיִת זֶה”, אָמַר פִּינוֹקְיוֹ, “נִגְּשָׁה נָא וְנִדְפֹּק עַל דַּלְתּוֹ”.
הֵם נִגְּשׁוּ לְבֵית-הַקַּשׁ וְדָפְקוּ עַל הַדֶּלֶת, “מִי שָׁם?” נִשְׁמַע קוֹל דַּק מִבִּפְנִים.
“אֲנַחְנוּ, אָב וּבְנוֹ, עֲיֵפִים וּרְעֵבִים”.

------------------
 לַעֲבֹר בַּפֶּתַח.

------------------
עָטוּף צֶמֶר גֶּפֶן. זֶה לֹא הָיָה נָעִים בְּיוֹתֵר, וְרֶגַע אֶחָד הָיָה
בְּדַעְתָּהּ לִבְכּוֹת קְצָת, אַךְ הִיא בָּחֲרָה לִצְחֹק, כִּי הָיָה
מַצְחִיק מְאֹד: “אַ, אֶ!”
גַּם סָבָא צָחַק, אָמַר שֶׁהִיא חֲכָמָה וְנָתַן לָהּ סֻכָּרִיָּה
אֲדֻמָּה.
אֵין לֶלָה מְחַבֶּבֶת רוֹפְאִים, אַךְ אֶת סָבָא שֶׁלָּהּ אוֹהֶבֶת הִיא
מְאֹד: הוּא נוֹתֵן לָהּ רַק רְפוּאוֹת מְתוּקוֹת.
גַּם אֶת אִמָּא שֶׁלָּהּ אוֹהֶבֶת לֶלָה אַהֲבָה רַבָּה, מִפְּנֵי שֶׁהִיא
צוֹחֶקֶת תָּמִיד לִקְרָאתָהּ, מְנַגֶּנֶת לְפָנֶיהָ עַל הַפְּסַנְתֵּר

------------------
“לוּ יָדַעְתִּי, לְפָחוֹת, מַה שֵּׁם הָאִי הַזֶּה!” הִרְהֵר פִּינוֹקְיוֹ בְּלִבּוֹ.
“וּמַה טוֹב הָיָה לוּ נוֹכַחְתִּי לָדַעַת, כִּי יוֹשְׁבֵי הָאִי הַזֶּה אֲנָשִׁים הֲגוּנִים הֵם, כְּלוֹמַר אֲנָשִׁים שֶׁאֵינָם נוֹהֲגִים לִתְלוֹת יְלָדִים עַל עַנְפֵי הָעֵצִים! אַךְ אֶל מִי אֶפְנֶה וְאֶת מִי אֶשְׁאַל? אֵין אֲנִי רוֹאֶה כָּל נֶפֶשׁ חַיָּה!” הָרַעְיוֹן שֶׁהוּא בּוֹדֵד וְנֶעֱזָב עַל אִי שָׁמֵם הִטִּיל עָלָיו אֵימָה וָפַחַד, וְהוּא כִּמְעַט פָּרַץ בְּבֶכִי.

------------------
“חַלֵּה נָא אֶת פְּנֵי הַפֵיָה, כִּי תָּבוֹא לְעֶזְרָתִי”.
“הַפֵיָה עוֹדֶנָּה יְשֵׁנָה וְצִוְּתָה שֶׁלֹּא יָעִירוּ אוֹתָהּ מִשְּׁנָתָהּ”.
“הַאֻמְנָם אֶהְיֶה מְסֻמָּר כָּל הַיּוֹם לְדֶלֶת זוֹ?” “אִם אַתָּה מִשְׁתַּעֲמֵם, קוּם וּסְפֹר אֶת הַנְּמָלִים הָעוֹבְרוֹת פֹּה בַּדֶּרֶךְ”.
"הָבֵא לִי, לְכָל הַפָּחוֹת, דְּבַר-מָה לֶאֱכֹל, הֵן רָעֵב אֲנִי מְאֹד.
“מִיָּד”, אָמַר הַשַּבְּלוּל.
וְאָמְנָם, לְאַחַר שָׁלֹש שָׁעוֹת וָחֵצִי, רָאָה אוֹתוֹ פִּינוֹקְיוֹ לְפָנָיו כְּשֶׁעַל רֹאשׁוֹ קַעֲרַת כֶּסֶף.

------------------
קִבְּלָה מַכָּה. כְּשֶׁנִּרְפָּא הַפֶּצַע, נִרְפְּאָה גַּם צִלָּה
מִמַּחֲלַת הַצַּיְתָּנוּת וְלֹא יָסְפָה לְהַאֲזִין עוֹד לְשִׂיחוֹת
אֲחֵרִים בְּצוּרָה לֹא יָפָה כַּזֹּאת.
------------------
לֱכַתְחִלָּה אָמַר לַעֲנֹשׁ אֶת הַשּׁוֹבָב, אַךְ בִּרְאוֹתוֹ אֶת פִּינוֹקְיוֹ מֻטָּל עַל הָאָרֶץ בְּלִי רַגְלַיִם, נִכְמְרוּ רַחֲמָיו עָלָיו.
הוּא תָּפַס אֶת הַלֵּיצָן בִּזְרוֹעוֹתָיו, אִמֵּץ אוֹתוֹ אֶל לִבּוֹ, הֶעְתִּיר עָלָיו נְשִׁיקוֹת וְנִחֲמוֹ בְּדִבְרֵי חִבָּה.
“פִּינוֹקְיוֹ, יַקִּירִי, מַחְמַל נַפְשִׁי, יֶלֶד שַׁעֲשׁוּעַי! אֵיךְ זֶה שָׂרַפְתָּ אֶת רַגְלֶיךָ, פָּעוֹטִי?” קָרָא בִּדְמָעוֹת עַל עֵינָיו.

------------------
“הַאֱמֶת נָכוֹן הַדָּבָר, כִּי הַחֹפֶשׁ מַתְחִיל בְּרֹאשׁ חֹדֶשׁ מַרְחֶשְׁוָן וְנִגְמָר בְּסוֹף תִּשְׁרֵי?” “נָכוֹן הַדָּבָר כִּנְכוֹן הַיּוֹם”.
“אֶרֶץ חֶמְדָּה!” חָזַר פִּינוֹקְיוֹ שׁוּב.
אַחַר פָּנָה מִתּוֹךְ הַחְלָטָה גְּמוּרָה לָלֶכֶת וְאָמַר בְּחִפָּזוֹן: “וּבְכֵן, שָׁלוֹם לְךָ, דֶּרֶךְ צְלֵחָה!” “שָׁלוֹם וּבְרָכָה!” “וּמָתַי אַתֶּם יוֹצְאִים לַדֶּרֶךְ?” “עוֹד מְעַט”.
“חֲבָל! לוּ יְצָאתֶם לַדֶּרֶךְ בְּעוֹד שָׁעָה, לֹא יוֹתֵר, הָיִיתִי אוּלַי מְחַכֶּה פֹּה לִרְאוֹת בְּצֵאתְכָם”.

------------------
בִּרְאוֹת הַפֵיָה אֶת פִּינוֹקְיוֹ רוֹקֵד וּמְכַרְכֵּר בַּחֶדֶר, חַי וְעַלִּיז כְּתַרְנְגוֹל צָעִיר אַחֲרֵי קְרִיאַת הַגֶּבֶר הָרִאשׁוֹנָה שֶׁלּוֹ, פָּנְתָה אֵלָיו וְאָמְרָה: “הִנֵּה נוֹכַחְתָּ לִרְאוֹת כִּי תְּרוּפָה שֶׁלִּי הוֹעִילָה לְךָ הַרְבֵּה! הַאֵין זֹאת?” “וַדַּאי הוֹעִילָה! הִיא הִצִּילָה אֶת נַפְשִׁי מִמָּוֶת”.
“וּמִפְּנֵי מָה סֵרַבְתָּ לִפְנֵי-כֵן לִשְׁתּוֹתָהּ?” “מִפְּנֵי שֶׁאָנוּ, הַיְּלָדִים, כָּךְ דַּרְכֵּנוּ: יְרֵאִים אָנוּ אֶת הַתְּרוּפוֹת יוֹתֵר מֵאֲשֶׁר אֶת הַמַּחֲלָה”.

------------------
וְלוּ, לְפָחוֹת, הָיָה לְשֵׁם זֶה אֵיזֶה פֵּרוּשׂ, אֵיזֶה טַעַם! הִנֵּה אָדָם, חַוָּה, קַיִן! לְכָל אֵלֶּה יֵשׁ בֵּאוּר, יֵשׁ טַעַם: אָדָם – כִּי לֻקַּח מֵאֲדָמָה; חַוָּה – ‘כִּי הִיא הָיְתָה אֵם כָּל חָי’; קַיִן – כִּי ‘קָנִיתִי אִישׁ אֶת ה’ '… אַךְ אֵיזֶה טַעַם יֵשׁ לִשְׁמוֹ?… גִּ-מְ-פֶּ-ל! לוּ, לְכָל הַפָּחוֹת, הָיוּ קוֹרְאִים לוֹ בַּשֵּׁם הַפָּשׁוּט ‘יַעֲקֹב’!… מְאֻשָּׁר הָיָה יַעֲקֹב זֶה! גַּם הוּא, מִסְכֵּן, סָבַל הַרְבֵּה בִּגְלַל שְׁמוֹ.

------------------
הַחֲתַלְתּוּלָה מָצְאָה חֵן בְּעֵינֵי רוּתִי. הִיא חָפְצָה לַהֲבִיאָהּ
אֶל בֵּיתָהּ, כִּי אָהֲבָה מְאֹד בַּעֲלֵי חַיִּים קְטַנִּים. הִיא שָׂמָה
אוֹתָהּ בְּחֵיקָהּ וְאָמְרָה:
“בּוֹאִי אֵלַי הַבַּיְתָה. אִמָּא שֶׁלִּי טוֹבָה מְאֹד וְהִיא תִּתֵּן
גַּם לָךְ לֶאֱכֹל”.
פִּתְאֹם שָׁמְעָה מֵאֲחוֹרֶיהָ קוֹל מְאַיֵּם.
“מְיָאוּ! מְיָאוּ! אַל תִּקְחִי מִמֶּנִּי אֶת בִּתִּי! כָּל הַלַּיְלָה
בִּקַּשְׁתִּיהָ!”
רוּתִי הִפְנְתָה אֶת רֹאשָׁה וְרָאֲתָה לְפָנֶיהָ חֲתוּלָה גְּדוֹלָה
זוֹעֶפֶת וּמִסְתַּמֶּרֶת.

------------------
וּבִגְבֹר עָלָיו הָרָעָב, הֶחְלִיט פִּינוֹקְיוֹ לְצַלְצֵל בְּפַעֲמוֹן אַחַד הַבָּתִּים, כְּשֶׁהוּא מְנַחֵם אֶת עַצְמוֹ: “סוֹף-סוֹף הֵן יָצִיץ מִישֶׁהוּ בְּעַד הַחַלּוֹן!” וְאָמְנָם הוֹצִיא זָקֵן אֶחָד אֶת רֹאשׁוֹ הֶחָבוּשׁ מִצְנֶפֶת-שֵׁנָה מִבַּעַד אַחַד הַחַלּוֹנוֹת וְקָרָא בְּזַעַם: “מַה לְךָ כָּאן בְּשָׁעָה מְאֻחֶרֶת כָּל כָּךְ?” “סְלִיחָה אֲדוֹנִי, אֲנִי מְבַקֵּשׁ פְּרוּסַת לֶחֶם,” עָנָה פִּינוֹקְיוֹ, “כִּי רָעֵב אֲנִי מְאֹד”.
“חַכֵּה רֶגַע, מִיָּד אָשׁוּב”, אָמַר הַזָּקֵן.

------------------
אֵיךְ הִתְחַכֵּם לַעֲשׂוֹת כֵּן אֵין לְהָבִין, חִידָה הִיא! פִּינוֹקְיוֹ הִמְשִׁיךְ בְּרִיצָתוֹ וְרָץ עוֹד חֲמִשָּׁה-עָשָׂר מִיל בְּעֵרֶךְ, וְכֹחוֹ עֲזָבוֹ.
מֶה עָשָׂה? טִפֵּס וְעָלָה עַל אֹרֶן גָּבֹהַּ וְיָשַׁב לוֹ בֵּין עֲנָפָיו.
הַשּׁוֹדְדִים נִסּוּ אַף הֵם לַעֲלוֹת עַל הָעֵץ, אַךְ בְּהַגִּיעָם עַד חֲצִי הָאֹרֶן, לֹא יָכְלוּ לְהַחֲזִיק מַעֲמָד וְהֵם גָּלְשׁוּ אַרְצָה פְּצוּעֵי יָד וָרֶגֶל.
אַף-עַל-פִּי-כֵן, לֹא אָמְרוּ נוֹאָשׁ.

------------------
וּבְכֵן, אֵין כָּל-תִּקְוָה לְשַׁנּוֹת אֶת-שְׁמוֹ! עַד יוֹם מוֹתוֹ יִקְרְאוּ לוֹ ‘גִּמְפֶּל!’ אוֹיָה! מַה-לַּעֲשׂוֹת? מַה-לַּעֲשׂוֹת? צַעֲרוֹ שֶׁל גִּמְפֶּל הָיָה גָּדוֹל מְאֹד, הוּא לֹא אָכַל וְלֹא שָׁתָה, פָּנָיו חָוְרוּ, בְּשָׂרוֹ כָּחַשׁ וְהָיָה בּוֹכֶה בַּחֲשַׁאי.
עַד שֶׁהִרְגִּישָׁה בּוֹ אִמּוֹ וְהִתְחִילָה מְשַׁדֶּלֶת אוֹתוֹ בִּדְבָרִים: “מַה-לְּךָ, בְּנִי, כִּי כֹּה נָפְלוּ פָּנֶיךָ? מָה אַתָּה חָסֵר, יַלְדִּי? הַגֵּד-נָא לְאִמָּא!” “תְּנִי לִי שֵׁם אַחֵר!” 
------------------
לְמַרְאֵה לֵיצַן-הָעֵץ סָבוּר הָיָה הָאִכָּר הַמִּסְכֵּן, כִּי אַךְ חֲלוֹם הוּא.
הוּא נִדְהַם מִפַּחַד, פָּעַר אֶת פִּיו וְלָטַשׁ אֶת עֵינָיו.
וּכְשֶׁשָּׁבָה אֵלָיו רוּחוֹ, אָמַר כְּשֶׁדְמָעוֹת בְּעֵינָיו: “וְהֵיכָן הוּא הַחֲמוֹר שֶׁהִשְׁלַכְתִּי הַיַּמָּה?” “הַחֲמוֹר – אֲנִי הוּא בִּכְבוֹדִי וּבְעַצְמִי!” עָנָה פִּינוֹקְיוֹ בִּצְחוֹק.
“אַתָּה?” “אֲנִי!” “הוֹי, נָבָל! עוֹדְךָ מְלַגְלֵג עָלַי?” “מְלַגְלֵג עָלֶיךָ? חַס וְחָלִילָה, אֲדוֹנִי רַב הַחֶסֶד, הֲרֵינִי מְדַבֵּר בֶּאֱמֶת וּבְתָמִים”.

------------------
“הִזָּהֵר לְךָ מִפָּנַי, הַלֵּיצָן!… אַל תַּעֲלֶה עַל דַּעְתְּךָ לְהוֹלִיךְ אוֹתִי שׁוֹלָל! רְאֵה כִּי רָעָה נֶגֶד פָּנֶיךָ!” “אִם רוֹצֶה אַתָּה, אֲדוֹנִי, לָדַעַת דְּבַר אֱמֶת לַאֲמִתָּהּ, הַתִּירָה נָא מֵעַל רַגְלִי אֶת הַחֶבֶל וַאֲסַפֵּר לְךָ הַכֹּל-בַּכֹּל-מִכֹּל, כֵּיצַד וְאֵיךְ קָרָה הַדָּבָר”.
הָאִכָּר הַתָּמִים, שֶׁנַּפְשׁוֹ חָשְׁקָה לָדַעַת אֶת סִפּוּר הַמַּעֲשֶׂה, בָּטַח בּוֹ בְּפִּינוֹקְיוֹ וְהִתִּיר מֵעַל רַגְלוֹ אֶת הַחֶבֶל.

------------------
מַחְלַקְתֵּנוּ, וַאֲנִי בְּתוֹכָם, בָּחַרְנוּ בְּמִשְׂחַק הַכַּדּוּר.
תַּרְנוּ לָנוּ מַעֲרֶה2 בַּיַּעַר וְנִגַּשְׁנוּ לְשַׂחֵק. שָׁעוֹת
אֲחָדוֹת שִׂחַקְנוּ עַד אֲשֶׁר עָיַפְנוּ וַנִּשְׁכַּב לָנוּחַ בְּצֵל
הָעֵצִים.
"וְשָׁם אִתָּנוּ נַעַר אֶחָד, חֲבֵרִי הַטּוֹב, עַמִּינָדָב שְׁמוֹ. זֶה
הָיָה יֶלֶד עַלִּיז וָטוֹב, מֻמְחֶה גָּדוֹל בְּמִשְׂחָקִים שׁוֹנִים
וְאַמִּיץ לֵב מֵאֵין כָּמוֹהוּ. הוּא הָיָה גַּם תַּלְמִיד חָרוּץ
וְהַמּוֹרִים הִלְּלוּ אוֹתוֹ תָּמִיד עַל שְׁקִידָתוֹ בַּלִּמּוּדִים.

------------------
אֻמְלָל הָיָה עַם הַבָּרֶקֶת, אֻמְלָל מְאֹד.
וְהַמֶּלֶךְ חָגַג אֶת-חַג נִצְחוֹנוֹ עַל הָעָם הַקָּטָן בְּרֹב פֵּאֵר
וְהָדָר. הוּא קָבַע אֶת-הַבָּרֶקֶת בְּרֹאשׁ כִּתְרוֹ וְהוֹפִיעַ לִפְנֵי
עַמּוֹ גֵּאֶה שִׁבְעָתָיִם.
בִּרְבוֹת הַיָּמִים הִתְבּוֹנֵן הַמֶּלֶךְ בַּבָּרֶקֶת וְרָאָה, כִּי אֵין
אוֹרָהּ מַבְהִיק כְּבָרִאשׁוֹנָה. שָׁלַח הַמֶּלֶךְ לִקְרֹא לַזָּקֵן
וְאָמַר לוֹ:
– הַגִּידָה נָא לִי אִם יָדַעְתָּ, מַדּוּעַ זֶה כָּהָה אוֹרָהּ שֶׁל
הַבָּרֶקֶת?

------------------
הוּא אָמַר לְהַשְׁקִיף מִמְרוֹם שִׁבְתּוֹ עַל הָאָרֶץ, אַךְ מִיָּד אֲחַזַתּוּ סְחַרְחֹרֶת, וּמֵרֹב פַּחַד תָּפַס בִּשְׁתֵּי יָדָיו בְּצַוָּאר סוּס-הַכָּנָף שֶׁלּוֹ.
כָּךְ עָפוּ יוֹם תָּמִים.
לִפְנוֹת עֶרֶב אָמְרָה הַיּוֹנָה: “אֲנִי צְמֵאָה מְאֹד”.
“וַאֲנִי רָעֵב כִּזְאֵב!” הוֹסִיף פִּינוֹקְיוֹ.
“נָסוּרָה נָא אֶל הַשּׁוֹבָךְ הַזֶּה וְאַחַר נָשׁוּב וְנַעֲשֶׂה אֶת דַּרְכֵּנוּ, לְמַעַן נַגִּיעַ עַד הַשַּׁחַר אֶל חוֹף הַיָּם”.
הֵם סָרוּ אֶל הַשּׁוֹבָךְ.

------------------
אוֹתָה שָׁעָה עָבַר בָּרְחוֹב בֶּן-אָדָם אֶחָד, עָיֵף וְשָׁטוּף זֵעָה, וְהוּא דּוֹחֵף בִּכְבֵדוּת שְׁתֵּי עֶגְלוֹת-יָד קְטַנּוֹת, טְעוּנוֹת פֶּחָם.
פְּנֵי הָאִישׁ הַזֶּה נִרְאוּ לוֹ לְפִּינוֹקְיוֹ כִּבְנֵי בַּעַל-לֵב, לָכֵן נִגַּשׁ אֵלָיו וְאָמַר בְּשָׂפָה רָפָה וּבְעֵינַיִם מֻשְׁפָּלוֹת אַרְצָה: “אָנָּא, אֲדוֹנִי, תֵּן לִי אֲגוֹרָה אַחַת לִקְנוֹת לִי פְּרוּסַת לֶחֶם, כִּי רָעֵב אֲנִי מְאֹד”.

------------------
“אוּלַי נִפְנֶה לְ’מָגֵן דָּוִד' אָדֹם? שָׁם יֵשׁ רוֹפְאִים מֻמְחִים”.
“לֹא”, הֵשִׁיב דָּנִי, “שׁוּם רוֹפֵא לֹא יִרְצֶה לְטַפֵּל בְּצִפּוֹר
עֲלוּבָה. נְנַסֶּה אֲנַחְנוּ”.
“הַבֵּט, דָּנִי”, קָרְאָה לִילָה, “הִיא הוֹרִידָה אֶת רֹאשָׁה. הִיא
חָדְלָה לְהִתְנוֹעֵעַ. אוּלַי מֵתָה?”
“כֵּן, הִיא מֵתָה”, אִשֵּׁר דָּנִי, “חֲבָל עָלֶיהָ!”
“הוֹי, צִפּוֹר מִסְכֵּנָה!” קָרְאָה לִילָה, וּשְׁתֵּי
דִּמְעוֹת-פְּנִינִים יָרְדוּ מֵעֵינֶיהָ.
“נָשִׂים אוֹתָהּ בָּאֲדָמָה”, אָמַר דָּנִי. וּמִיָּד חָפַר בּוֹר קָטָן

------------------
פְּזִיזָה
“יְלָדִים! מִיכָאֵל! אֱלִישֶׁבַע! בֹּאוּ הֵנָּה!” קָרְאָה הַדּוֹדָה
רָחֵל, עַלְמָה טוֹבַת לֵב הַמְּמַלְּאָה בַּבַּיִת מְקוֹם אֵם, “הִנֵּה
הֵבֵאתִי לָכֶם דָּבָר טוֹב!”
מִיכָאֵל, יֶלֶד בֵּן שֶׁבַע וֶאֱלִישֶׁבַע, יַלְדָּה בַּת שֵׁשׁ, בָּאוּ
בִּמְרוּצָה מֵחֲדַר הַיְּלָדִים; אֱלִישֶׁבַע, כְּשֶׁהִיא נוֹשֵׂאת
בְּיָדָהּ בֻּבָּה, וּמִיכָאֵל, כְּשֶׁהוּא מַחֲזִיק שׁוֹט לְסוּס-הָעֵץ
שֶׁלּוֹ.
“מָה הֵבֵאת לָנוּ, רָחֵל?” קָרְאוּ הַיְּלָדִים.
“מִצְאוּ אַתֶּם”, אָמְרָה הַדּוֹדָה רָחֵל בִּצְחוֹק עַל שְׂפָתֶיהָ,

------------------
כָּל הַיְּלָדִים הֵכִינוּ בְּחֵשֶׁק אֶת הַקְּשָׁתוֹת וְאֶת הַחִצִּים,
וּבְהַגִּיעַ לַ"ג בָּעֹמֶר יָצְאוּ יַחַד עִם מוֹרָם לְטַיֵּל. הַיּוֹם
הָיָה יָפֶה מְאֹד לְטִיּוּל. רוּחַ יָם-קַלָּה נָשְׁבָה מֵאָז הַבֹּקֶר,
וְעַל פְּנֵי הַשָּׁמַיִם פָּרַשׂ הַקָּדוֹשׁ-בָּרוּךְ-הוּא עֲרָפֶל דַּק,
כְּשִׁמְשִׁיָּה עֲנָקִית, לְהָגֵן עַל רָאשֵׁי הַפָּעוֹטוֹת מִפְּנֵי
הַחֹם. הַיְּלָדִים בִּלּוּ אֶת הַיּוֹם בַּנְּעִימִים. לִפְנוֹת עֶרֶב,
כְּשֶׁעָיְפוּ מֵהַמִּשְׂחָקִים וְחִכּוּ לִשְׁעַת הַהַדְלָקָה לִכְבוֹדוֹ

------------------
"יְסַפֵּר נָא כָּל אֶחָד מִכֶּם, אֵיזֶה מַעֲשֶׂה טוֹב עָשָׂה בְּאַחַד
הַיָּמִים. בַּעַל הַמַּעֲשֶׂה הַטּוֹב בְּיוֹתֵר – יְקַבֵּל תַּפּוּחַ.
“אַתָּה, יַעֲקֹב, מַה מַּעֲשֶׂה טוֹב עָשִׂיתָ אַתָּה?”
יַעֲקֹב, הַלּוֹמֵד בִּמְכִינָה ב', הִרְהֵר רֶגַע וְאָמָר:
“בַּבֹּקֶר כְּשֶׁהָלַכְתִּי בָּרְחוֹב, רָאִיתִי קְלִפַּת בַּנָּנָה עַל
הַמַּדְרֵכָה. הֲרִימוֹתִי אֶת הַקְּלִפָּה וְשַׂמְתִּי אוֹתָהּ בְּפַח
הָאַשְׁפָּה. זֶה הַכֹּל”.
“זֶהוּ מַעֲשֶׂה טוֹב מְאֹד”, הִלְלָה אוֹתוֹ סָבְתָא.

------------------
אַחֲרֵי אֲשֶׁר שָׁפַךְ אֶת מְרִי שִׂיחוֹ וְחָזַר בִּתְשׁוּבָה עַל כָּל אֲשֶׁר חָטָא עַד כֹּה, נִדְחַק לִמְאוּרַת הַכֶּלֶב, שָׁכַב עַל מַצָּע הַקַּשׁ וְנִרְדַּם.
פֶּרֶק עֶשְׂרִים וּשְׁנַיִם: פִּינוֹקְיוֹ תּוֹפֵס גַּנָּבֵים וְיוֹצֵא לַחָפְשִׁי.
יוֹתֵר מְשְׁתֵּי שָׁעוֹת יָשַׁן פִּינוֹקְיוֹ שֵׁנָה עֲרֵבָה; קָרוֹב לַחֲצוֹת הַלַּיְלָה הִגִּיעוּ פִּתְאֹם לְאָזְנָיו קוֹלוֹת מוּזָרִים מִבַּחוּץ.

------------------
הִתְחַנֵּן הַיֶּלֶד בִּדְמָעוֹת עַל עֵינָיו, “אֵינֶנִּי אוֹהֵב אֶת-שְׁמִי, הוּא אֵינֶנּוּ יָפֶה!” “מָה אַתָּה סָח?” קָרְאָה הָאֵם בְּבֶהָלָה, “חַס וְשָׁלוֹם! רַק לְחוֹלִים מְסֻכָּנִים נוֹתְנִים שֵׁם אַחֵר, אַל תִּפְתַּח פֶּה לְשָׂטָן! אַל תְּדַבֵּר שְׁטֻיּוֹת!” דִּבְרֵי אִמּוֹ נִכְנְסוּ לְלִבּוֹ וְעוֹרְרוּ בּוֹ תִּקְוָה.
וּבְכֵן, יֵשׁ עֵצָה! צָרִיךְ לִהְיוֹת חוֹלֶה מְסֻכָּן! מֵאוֹתָהּ שָׁעָה הִתְחִיל גִּמְפֶּל מִשְׁתַּדֵּל לִהְיוֹת חוֹלֶה.

------------------
צִבְאוֹת הַמֶּלֶךְ הָרַבִּים גָּבְרוּ עֲלֵיהֶם. לַשָּׁוְא נִסּוּ
הָאֻמְלָלִים לְהָגֵן עַל אַבְנָם הַיְּקָרָה. הַמֶּלֶךְ הָאַכְזָר
הִתְפָּרֵץ לְתוֹךְ בֵּית-תְּפִלָּתָם, עָקַר בְּיָדָיו אֶת-הַבָּרֶקֶת
הַיְּקָרָה מִתּוֹךְ מִשְׁבֶּצֶת הַזָּהָב וְשָׁב עִם שְׁלָלוֹ וְעִם
שְׁאֵרִית צִבְאוֹתָיו לְאַרְצוֹ.
גָּדוֹל מְאֹד הָיָה כְּאֵבָם שֶׁל אַנְשֵׁי הַבָּרֶקֶת. בִּרְאוֹתָם
אֶת-הַמִּשְׁבֶּצֶת הָרֵיקָה. לִבָּם הָיָה מָלֵא שִׂנְאָה עַזָּה
לַמֶּלֶךְ הַשּׁוֹדֵד וּבְמֹחָם קִנְּנָה רַק מַחֲשָבָה אַחַת: לְהָשִׁיב

------------------
הוּא הֵרִים אֶת רֹאשׁוֹ אֵלֶיהָ וְאָמַר בֶּאֱמוּנָה וּבְלֵב שָׁלֵם: “אֲנִי אֶלְמַד, אֶעֱבֹד וְאֶעֱשֶׂה כָּל אֲשֶׁר תְּצַוִּינִי, כִּי קַצְתִּי בְּחַיֵּי לֵיצָן וַאֲנִי רוֹצֶה לְהְיוֹת יֶלֶד כְּכָל הַיְּלָדִים.
הֵן הִבְטַחַתְּ לִי כַּזֹּאת, הֲלֹא?” “כֵּן, הִבְטַחְתִּי, וְעַתָּה רַק בְּיָדְךָ הַדָּבָר”.
פֶּרֶק עֶשְׂרִים וְשִׁשָּׁה: פִּינוֹקְיוֹ הוֹלֵךְ עִם חֲבֵרָיו אֶל חוֹף הַיָּם לִרְאוֹת כָּרִישׁ נוֹרָא.
מִמָּחֳרַת הַיּוֹם הָלַךְ פִּינוֹקְיוֹ לְבֵית-הַסֵּפֶר.

------------------
וַיֵּרַע הַדָּבָר בְּעֵינֵי ה'.
וַיְהִי מִיָּמִים, כְּשֶׁיָּשְׁנָה רָחֵל בַּלַּיְלָה בְּמִטָּתָהּ,
הִתְעוֹרְרָה פִּתְאֹם מִשְּׁנָתָהּ לְרֵיחַ עָשָׁן מַחֲנִיק, אֲשֶׁר עָלָה
בִּגְרוֹנָהּ. הִיא פָּקְחָה אֶת-עֵינֶיהָ וַתֵּרָא וְהִנֵּה – בַּחֶדֶר
הַסָּמוּךְ לְשׁוֹן אֵשׁ גְּדוֹלָה עַל גַּבֵּי הַשֻּׁלְחָן. רָחֵל
הִתְחַלְחֲלָה, קָפְצָה מִמִּטָּתָהּ וְרָצָה אֶל אִמָּהּ, שֶׁיָּשְׁנָה
שֵׁנָה עַזָּה, הִתְחִילָה מוֹשֶׁכֶת אוֹתָהּ וְזוֹעֶקֶת בְּקוֹל
פְּחָדִים:

------------------
זַעֲקַת הַיֵּאוּשׁ שֶׁל הַכֶּלֶב עוֹרְרָה אֶת רַחֲמָיו וְהוּא פָּנָה אֵלָיו וְאָמַר: “אִם אַצִּיל אוֹתְךָ, לֹא תּוֹסִיף לִרְדֹּף אַחֲרַי? לֹא תַּסְגִּירֵנִי בִּידֵי הַשּׁוֹטְרִים?” “לֹא! לֹא! אַךְ שְׁלַח נָא יָדְךָ וּמְשֵׁנִי מִן הַמַּיִם, פֶּן אָמוּת לְעֵינֶיךָ!” פִּינוֹקְיוֹ עוֹד פָּסַח עַל שְׁתֵּי הַסְּעִפִּים; אַךְ פִּתְאֹם נִזְכַּר, כִּי אָבִיו אָמַר לוֹ פַּעַם: “עֲזוֹר תַּעֲזֹר גַּם לְשׂוֹנַאֲךָ!” מִיָּד מִהֵר אֶל הַכֶּלֶב, תָּפַס בִּשְׁתֵּי יָדָיו בִּזְנָבוֹ וְהֶעֱלָהוּ אֶל הַיַּבָּשָׁה.

------------------
תַּרְגִּישִׁי שֶׁאַתְּ מַתְחִילָה לִכְעֹס, לַחֲשִׁי מִיָּד שָׁלשׁ
פְּעָמִים אֶת הַפָּסוּק הַזֶּה: ‘אָדָם כָּעוּס הֲרֵיהוּ מָאוּס’. וְאִם
עֲדַיִן אַתְּ כּוֹעֶסֶת, מִשְׁכִי בִּתְנוּךְ אָזְנֵךְ הַיְּמָנִית פַּעַם
וּפַעֲמַיִם וְשָׁלשׁ וְהַכַּעַס יַחֲלֹף כָּלִיל”.
הָעֵצָה הַזֹּאת מָצְאָה חֵן בְּעֵינֵי עֶדְנָה וְהִיא הִשְׁתַּמְּשָׁה
בָּהּ הַרְבֵּה פְּעָמִים בְּהַצְלָחָה.
יוֹם אֶחָד הִרְגִּיזָה אוֹתָהּ חֲבֶרְתָּהּ רִנָּה. מִיָּד
הִשְׁתַּמְּשָׁה עֶדְנָה בַּעֲצַת הַדּוֹד וּפָנֶיהָ אוֹרוּ בִּן רֶגַע.

------------------
חוֹלָה הִיא!…” “בְּבֵית-הַחוֹלִים?” “כֵּן, לְדַאֲבוֹנִי הַגָּדוֹל.
הִיא חָלְתָה מֵרֹב צַעַר וְיָגוֹן.
וְעַכְשָׁו אֵין לָהּ בַּמֶּה לְהַחֲיוֹת אֶת נַפְשָׁהּ”.
“הַאֻמְנָם?… הוֹי, מַה מְאֹד צִעַרְתָּ אוֹתִי בִּבְשׂוֹרָה רָעָה זוֹ! אִלּוּ הָיוּ בְּיָדַי אוֹצְרוֹת קֹרַח, הָיִיתִי נוֹתְנָם לָהּ מִיָּד!… אַךְ בְּיָדִי נִמְצָא לְצַעֲרִי רַק דִּינָר אֶחָד… הִנֵּה זֶה!… הָלַכְתִּי לִקְנוֹת לִי בְּגָדִים.

------------------
רוּתִי וְהַחֲתַלְתּוּלָה
פַּעַם יָצְאָה רוּתִי לְשַׂחֵק בַּגָּן. וְהִנֵּה שָׁמְעָה יְלֵל
בַּכְיָנִי מֵאֲחוֹרֵי אַחַד הָעֵצִים. הִיא נִגְּשָׁה בִּזְהִירוּת
וְרָאֲתָה חֲתַלְתּוּלָה קְטַנָּה וּלְבָנָה מַבִּיטָה אֵלֶיהָ
כְּמִתְחַנֶּנֶת:
“אֲנִי רְעֵבָה, יַלְדָּה! אִמָּא שֶׁלִּי הָלְכָה וְלֹא שָׁבָה. תְּנִי
לִי מְעַט חָלָב”.
רָצָה רוּתִי הַבַּיְתָה וְאָמְרָה לְאִמָּהּ:
“אִמָּא, חֲתַלְתּוּלָה קְטַנְטֹנֶת בּוֹכָה בַּגָּן. הִיא רְעֵבָה. תְּנִי
לִי, בְּבַקָּשָׁה, מְעַט חָלָב בִּשְׁבִילָהּ”.

------------------
בָּרִאשׁוֹנָה הֶחֱלִיק בַּר-נַשׁ זֶה בְּיָדוֹ עַל גַּבָּם, לִטֵּף אוֹתָם, אַחַר גֵּרֵד אֶת עוֹרָם בְּמַסְרֵק שֶׁל בַּרְזֶל.
וּכְשֶׁהִבְרִיק עוֹרָם כִּרְאִי מְלֻטָּשׁ, שָׂם בְּפִיהֶם מֶתֶג וְרֶסֶן וְהוֹלִיךְ אוֹתָם הַשּׁוּקָה לִמְכִירָה, כִּי עַל כֵּן קִוָּה לְקַבֵּל בִּמְחִירָם סְכוּם כֶּסֶף הָגוּן.
בַּשּׁוּק הָיוּ הַרְבֵּה קוֹפְצִים עַל הַחֲמוֹרִים הַנָּאִים הָאֵלֶּה.

------------------
עַתָּה הָרְאֵיתֶם לָדַעַת, קוֹרְאַי הַקְּטַנִּים וְהַחֲבִיבִים, מִי הָיָה רַכָּב זֶה, שֶׁהָיָה מוֹבִיל יְלָדִים לְ“אֶרֶץ הַמִּשְׂחָקִים!” נוֹכֵל זֶה, שֶׁנִּרְאָה כְּאָדָם חָבִיב, שֶׁדְּבַש וְחָלָב תַּחַת לְשׁוֹנוֹ, הָיָה יוֹצֵא מִזְּמַן לִזְמַן בְּמֶרְכַּבְתּוֹ בָּעוֹלָם הַגָּדוֹל; בְּדַרְכּוֹ מְפַתֶּה אֶת הַיְּלָדִים הַקְּטַנִּים שֶׁנַּפְשָׁם מָאֲסָה בַּלִּמּוּדִים, מַבְטִיחַ לָהֶם הָרִים וּגְבָעוֹת, מוֹשִׁיבָם בְּמֶרְכַּבְתּוֹ וּמֵבִיא אוֹתָם לְ“אֶרֶץ הַמִּשְׂחָקִים”.

------------------
עֲמֹד, עֲמֹד! אֲנִי אֲלַמֵּד אוֹתְךָ פֶּרֶק בְּהִלְכוֹת גְּנֵבָה, כְּדֵי שֶׁתִּזְכְּרֵן לְעוֹלָם וָעֵד!” וּבְדַבְּרוֹ אֶת הַדְּבָרִים הָאֵלֶּה, פָּתַח הָאִכָּר אֶת הַפַּח, תָּפַס אֶת הַלֵּיצָן בְּעָרְפּוֹ וּנְשָׂאוֹ אֶל בֵּיתוֹ כִּנְשׂא אֶת הַטָּלֶה.
בְּבוֹאוֹ הַבַּיְתָה, הֱטִילוֹ לָאָרֶץ וְאָמַר: “הַשָּׁעָה מְאֻחֶרֶת, וַאֲנִי רוֹצֶה לִישֹׁן.
מָחָר נַעֲרֹךְ חֶשְׁבּוֹן, וְעַד הַבֹּקֶר תְּמַלֵּא אַתָּה אֶת מְקוֹם כַּלְבִּי, שֶׁמֵּת הַיּוֹם.
אַתָּה תִּהְיֶה לִי לְכֶלֶב שׁוֹמֵר”.

------------------
אַךְ הוּא טֶרֶם הִסְפִּיק לְהָפִיק אֶת זְמָמוֹ, וּפִּינוֹקְיוֹ פָּשַׁט אֶת רַגְלוֹ מִתַּחַת לַסַּפְסָל וְהִכָּה בָּהּ עַל רַגְלֵי הֶחָצוּף.
“אוֹי, אוֹי, מַה קָשׁוֹת רַגְלָיו!” צָעַק הַמֻּכֶּה וְחִכֵּךְ אֶת רַגְלוֹ הַכּוֹאֶבֶת.
“וְהַמַּרְפְּקִים! אֵלֶּה קָשִׁים עוֹד יוֹתֵר!” קָרָא הַשֵּׁנִי, אֲשֶׁר קִבֵּל מָנָה יָפָה בְּחָזֵהוּ עַל אֲשֶׁר נוֹעָז לָגַעַת בְּפִּינוֹקְיוֹ.
סוֹף דָּבָר הָיָה, כִּי בִּזְכוּת הָרֶגֶל וְהַמַּרְפֵּק הִתְחִילוּ הַכֹּל מְכַבְּדִים אוֹתוֹ וְנוֹשְׂאִים אֶת פָּנָיו.

------------------
וּלְאֶפְרֹחִים. וְשׁוּלַמִּית הַקְּטַנָּה הָיְתָה מַשְׁאִירָה מְעַט
מֵהַבֵּיצָה שֶׁל אֲרֻחַת הַבֹּקֶר וְנוֹתֶנֶת אַף הִיא לָאֶפְרֹחִים.
הָאֶפְרֹחִים הָיוּ אוֹכְלִים מִידֵי הַיְּלָדִים וּלְשִׂמְחַת הַיְּלָדִים
לֹא הָיָה קֵץ.
------------------
פִּינוֹקְיוֹ לָקַח בְּלִי רָצוֹן אֶת הַכּוֹס בְּיָדָיו, תָּחַב לְתוֹכָהּ אֶת קְצֵה חָטְמוֹ, אַחַר הִגִּישׁ אֶת הַכּוֹס אֶל שְׂפָתָיו, וְשׁוּב תָּחַב אֶת קְצֵה חָטְמוֹ לְתוֹכָהּ וּלְבַסּוֹף אָמַר: “לֹא, הִיא מָרָה יוֹתֵר מִדַּי! אֵינֶנִּי יָכוֹל לִשְׁתּוֹתָהּ”.
“מִנַּיִּן לְךָ שֶׁהִיא מָרָה, וְאַתָּה הֲלֹא טֶרֶם טָעַמְתְּ מִמֶּנָּה?” “אֲנִי מְתָאֵר לְעַצְמִי, כַּמָּה מָרָה הִיא! מַרְגִּישׁ אֲנִי זֹאת לְפִי רֵיחָהּ.

------------------
מִיָּד הִיא מַנִּיחָה אֶת כָּל הָעֲבוֹדוֹת שֶׁלָּהּ וְיוֹשֶׁבֶת לְסַפֵּר
לָהּ סִפּוּר. בִּשְׁעַת מַעֲשֶׂה הִיא מַאֲכִילָה אוֹתָהּ וּמַשְׁקָה
אוֹתָהּ וּפְנֵי שְׁתֵּיהֶן מַזְהִירִים. נוּרִית שְׂמֵחָה שֶׁשָּׁמְעָה
סִפּוּר יָפֶה, וְסָבְתָא מְאֻשָּׁרָה, שֶׁהֶאֱכִילָה אֶת נֶכְדָּתָהּ
הָאֲהוּבָה.
“כְּשֶׁאֶהְיֶה גְּדוֹלָה”, אָמְרָה פַּעַם נוּרִית לְסָבְתָא, “אֶכְתֹּב
אֶת כָּל הַסִּפּוּרִים הַיָּפִים עַל לוּחוֹת שֶׁל פַּטֵּפוֹן, לְמַעַן
יוּכְלוּ הַיְּלָדִים הַקְּטַנִּים לִשְׁמֹעַ אוֹתָם בְּכָל שָׁעָה
שֶׁיִּרְצוּ”.

------------------
יַלְדֵי הָרְחוֹב, בִּרְצוֹנָם לְהִתְגָּרוֹת בּוֹ, הָיוּ מְכַנִּים אוֹתוֹ בְּשֵׁם “דַּיְסָה”, מִפְּנֵי שֶׁקַּפְלֵטוֹ הָיָה מֵזְכִּיר לָהֶם אֶת צֶבַע הַדַּיְסָה הַנַּעֲשֵׂית מִדּוּרָה.
גֶּ’פֶּטוֹ הָיָה אָדָם קַפְּדָן וְנוֹחַ לִכְעֹס.
כְּשֶׁהָיָה שׁוֹמֵעַ אֶת הַשֵּׁם “דַּיְסָה” יוֹצֵא מִפִּי אַחַד הַנְּעָרִים, הָיָה מִתְמַלֵּא שֶׁצֶף-קֶצֶף.
וְאוֹי לְאוֹתוֹ נַעַר אִם עָמַד אוֹתָה שָׁעָה בְּתוֹךְ ד' אַמּוֹתָיו – אֵל רַחוּם יִשְׁמְרֵהוּ וְיַצִּילֵהוּ! “בְּרוּכִים הַיּוֹשְׁבִים!” אָמַר גֶ’פֶּטוֹ.

------------------
בְּשָׁעָה שֶׁהֵקִיץ פִּינוֹקְיוֹ מִשְׁנָתוֹ עֲדַיִן לֹא הִרְגִּישׁ שֶׁנִּתְפַּחֲמוּ רַגְלָיו; לָכֵן, כְּשֶׁשָּׁמַע אֶת קוֹל אָבִיו, קָפַץ מֵעַל הַכִּסֵּא לִפְתֹּחַ לוֹ אֶת הַדֶּלֶת.
אַךְ קָפַץ כְּשָׁלֹשׁ קְפִיצוֹת, נָפַל וְהִשְׁתַּטַּח מְלֹא קוֹמָתוֹ אַרְצָה, בְּרַעַש גָּדוֹל כָּל כָּךְ, שֶׁנִּדְמֶה הָיָה כְּאִלּוּ שַׂק מָלֵא כַּפּוֹת-עֵץ נָפַל מִן הַקּוֹמָה הַחֲמִישִׁית.
“פְּתַח אֶת הַדֶּלֶת!” קָרָא גֶּ’פֶּטוֹ מִבַּחוּץ.

------------------
הַדּוֹדָה? מִפְּנֵי שֶׁרָצְתָה לִהְיוֹת בְּחֶבְרַת בַּת דּוֹדָתָהּ
רִנָּה, שֶׁהָיְתָה בַּת גִּילָּה.
לְאַחַר שֶׁנָּסְעוּ הַהוֹרִים לְחוּץ לָאָרֶץ, נָסְעָה נָעֳמִי עִם
דּוֹדָתָהּ לַכְּפָר.
בַּיָּמִים הָרִאשׁוֹנִים לֹא הָיְתָה נָעֳמִי שְׂבֵעַת רָצוֹן
מֵהַמַּאֲכָלִים, שֶׁאָכְלוּ בְּבֵית הַדּוֹדָה.
הִיא בִּקְשָׁה לָתֵת לָהּ עוּגָה מְתוּקָה לַאֲרֻחַת הַבֹּקֶר.
“עוּגָה?” תָּמְהָה רִנָּה, “כְּלוּם שַׁבָּת הַיּוֹם?”
“אִמָּא שֶׁלִּי נוֹתֶנֶת לִי תָּמִיד עוּגוֹת”, עָנְתָה נָעֳמִי, “אֵיךְ

------------------
“טוֹב, נִסְתַּפֵּק בַּמֶּה שֶׁיֵּשׁ. גַּם מָרְדְּכַי וְגַם צְבִי
יִתְּנוּ עֵצִים, גַּם אֲנִי אַשִּׂיג בְּאֵיזֶה אֹפֶן וְתִהְיֶה לָנוּ
הַדְלָקָה קְטַנָּה”.
“וְהֵיכָן נַעֲשֶׂה אֶת הַהַדְלָקָה?” שָׁאַל בֶּנִי, “עַל הַמִּגְרָשׁ
שֶׁל הַשָּׁנָה שֶׁעָבְרָה נִבְנָה בַּיִת גָּדוֹל”.
“זוֹהִי בֶּאֱמֶת צָרָה גְּדוֹלָה”, אָמַר אֶלִי, “לוֹקְחִים
וּמְקַלְקְלִים אֶת כָּל הָעִיר. אֵין שׁוּם מִגְרָשׁ פָּנוּי
לְמִשְׂחָקִים. בְּכָל מָקוֹם רַק בָּתִּים וּבָתִּים”.
“מַה נַּעֲשֶׂה אֵפוֹא?” שָׁאַל בֶּנִי.

------------------
“אַךְ הֵן זֶה לֹא כְּבָר הָיִיתָ חֲמוֹר! וְאֵיךְ זֶה נַעֲשֵׂיתָ עַכְשָׁו, בְּצֵאתְךָ מִן הַמַּיִם, לֵיצַן-עֵץ?” “כַּנִּרְאֶה, זֶה כֹּחַ מֵי הַיָּם.
פְּעָמִים הַיָּם חוֹמֵד לוֹ לָצוֹן וְעוֹשֶׂה מַעֲשִׂים מְשֻנִּים”.

------------------
“וּמַה בִּדְבַר הַתֵּאָבוֹן שֶׁלָּהּ?” שְׁאֵלָה הָאֵם. “תֵּאָבוֹן
נִפְלָא יֵשׁ לָהּ לְנָעֳמִי”, עָנְתָה הַדּוֹדָה, “אֲבָל רַק לְמַאֲכָלִים
פְּשׁוּטִים וּבְרִיאִים. וְאִם אַתְּ רוֹצָה, שֶׁיִּהְיֶה לָהּ תָּמִיד
תֵּאָבוֹן, אַל תִּתְּנִי לָהּ מִינֵי מְתִיקָה, אֶלָּא לְעִתִּים
רְחוֹקוֹת בִּלְבָד”.
אֵינֶנִּי רוֹצֶה לְהַאֲרִיךְ עוֹד וּלְסַפֵּר לָכֶם עַל הַמַּתָּנוֹת
הַיָּפוֹת אֲשֶׁר הֵבִיאָה הָאֵם.
רוֹצֶה אֲנִי רַק לֵאמֹר לָכֶם דָּבָר אֶחָד:
לְנָעֳמִי יֵשׁ בֶּאֱמֶת תֵּאָבוֹן יָפֶה וָטוֹב

------------------
בְּיִחוּד צִעֵר אוֹתוֹ יֶלֶד קָטָן, עֲשָׂהאֵל שְׁמוֹ, יֶלֶד יְפֵה-עֵינַיִם, שֶׁהָיָה מְקַנְטֵר אוֹתוֹ בַּחֲשַׁאי: “גִּמְפֶּל, קִימְפֶּל, צִירֶה, בִּירֶה, בִּמְפֶּל!” גִּמְפֶּל הִרְגִּישׁ, כִּי אֵין הַשֵּׁם שֶׁלּוֹ מוֹצֵא חֵן בְּעֵינֵיהֶם, אִם כִּי לֹא הֵבִין, מַה יֵשׁ כָּאן לִצְחֹק.

------------------
בֹּקֶר טוֹב!
בַּבֹּקֶר הַשְׁכֵּם פּוֹקַחַת עָפְרָה אֶת עֵינֶיהָ הַשְּׁחוֹרוֹת
וּמַאֲזִינָה בְּדוּמִיָּה לַצִּפְצוּף הָעַלִּיז שֶׁל הַצִּפֳּרִים.
אַחֲרֵי כֵן הִיא יוֹרֶדֶת בַּלָּאט מִמִּטָּתָהּ, נִגֶּשֶׁת לַחַלּוֹן
וְאוֹמֶרֶת לַצִּפֳּרִים:
“בֹּקֶר טוֹב, צִפֳּרִים! כְּבָר גָּמַרְתִּי לִישׁוֹן!”
בַּבַּיִת דְּמָמָה. אִמָּא וְאַבָּא יְשֵׁנִים בַּחֶדֶר הַשֵּׁנִי. אֵין
הֵם שׁוֹמְעִים אֶת הַשִּׁירָה הַיָּפָה שֶׁל הַצִּפֳּרִים. חֲבָל!
עָפְרָה נִגֶּשֶׁת אֶל הַמִּטָּה הַקְּטַנְטֹנֶת שֶׁל בֻּבָּתָהּ,

------------------
וּפָגַשְׁתִּי בַּדֶּרֶךְ שְׁנֵי שׁוֹדְדִים, שֶׁהָיוּ עֲטוּפִים שַׁקֵּי פֶּחָם, וְהֵם אָמְרוּ: ‘תֵּן אֶת הַכֶּסֶף’ – וַאֲנִי טָמַנְתִּי אֶת כַּסְפִּי בְּפִי וְאָמַרְתִּי לָהֶם: ‘אֵין לִי כֶּסֶף’, אָז הוֹצִיא הַקָּטָן שֶׁבַּשּׁוֹדְדִים סַכִּין וְהִתְחִיל תּוֹחֲבָהּ לְתוֹךְ פִּי, אַךְ אֲנִי נָשַׁכְתִּי אֶת יָדוֹ כְּלוֹמַר לֹא יָד, כִּי אִם כַּף-רֶגֶל שֶׁל חָתוּל, וּמִיָּד נָשָׂאתִי אֶת רַגְלַי וּבָרַחְתִּי, אַךְ הֵם רָדְפוּ אַחֲרַי וְהִדְבִּיקוּנִי, תָּלוּ אוֹתִי עַל עֵץ וְאָמְרוּ: ‘מָחָר נָשׁוּב,
------------------
“הוֹאֵל נָא לְהַרְשׁוֹת לִי לִשְׁאָלְךָ עוֹד דְּבַר מָה”, הוֹסִיף פִּינוֹקְיוֹ, “הֲלֹא אַתָּה, אֲדוֹנִי הַדָּג, שׂוֹחֶה בְּיָם זֶה יוֹמָם וָלַיְלָה.
אוּלַי רָאִיתָ בְּדַרְכְּךָ סִירָה קְטַנָּה עִם אַבָּא שֶׁלִּי?” “וּמִי הוּא אַבָּא שֶׁלְּךָ?” “הָאִישׁ הַטּוֹב מִכָּל הָאֲנָשִׁים אֲשֶׁר עַל פְּנֵי הָאֲדָמָה, כְּשֵׁם שֶׁאֲנִי הִנְנִי הַיֶּלֶד הָרַע מִכָּל הַיְּלָדִים שֶׁבָּעוֹלָם”.
"הַשֵּׂכֶל מְחַיֵּב”, עָנָה הַדּוֹלְפִין, כִּי בְּלַיְלָה שֶׁכָּזֶה וּבִסְעָרָה שֶׁכָּזוֹ צָלְלָה הַסִּירָה בַּתְּהוֹם".

------------------
כִּשְׁמֹעַ פִּינוֹקְיוֹ דִּבְרֵי נִחוּמִים כָּאֵלֶּה, הִתְחִיל לִבְכּוֹת, לִצְעֹק, לְהִתְחַנֵּן, וְכֵן דִּבֵּר וְיִסֵּר אֶת עַצְמוֹ: “כָּל זֶה בָּאַנִי עַל אֲשֶׁר לֹא רָצִיתִי לָלֶכֶת לְבֵית-הַסֵּפֶר! שָׁמַעְתִּי לַעֲצַת חֲבֵרִים רָעִים וְעַתָּה הִנְנִי בְּרָעָתִי, כִּי יֶלֶד רַע אֲנִי!” בִּרְאוֹת הַדַּיָּג אֶת פִּינוֹקְיוֹ מִתְפַּתֵּל כְּנָחָשׁ וּמִתְאַמֵּץ בְּכָל כֹּחוֹ לְהֵחָלֵץ מִיָּדָיו, תָּפַס חֲבִילַת נְצָרִים, אָסַר אֶת יָדָיו וְאֶת רַגְלָיו וְהִשְׁלִיכוֹ בֵּין יֶתֶר הַדָּגִים לְתוֹךְ הָאַגָּן.

------------------
כְּסָבוּר הָיָה הַזָּקֵן, שֶׁלְּפָנָיו אֶחָד מִפִּרְחֲחֵי הָרְחוֹב, הַבָּאִים לְהַרְגִּיז וּלְהַפְרִיעַ אֶת מְנוּחָתָם שֶׁל אֲנָשִׁים שְׁלֵוִים.
עָבַר רֶגַע, וְהִנֵּה נִפְתַּח הַחַלּוֹן שׁוּב וְאוֹתוֹ זָקֵן נִרְגָּז קָרָא: “קְרַב הֵנָּה, מְעוֹרֵר יְשֵׁנִים, וְהוֹשֵׁט אֶת כּוֹבָעֲךָ!” פִּינוֹקְיוֹ נִגַּשׁ וְהֵסִיר אֶת כּוֹבָעוֹ, אַךְ טֶרֶם הִסְפִּיק לְהַגִּישׁוֹ וְזֶרֶם מַיִם נִשְׁפַּךְ עָלָיו מִלְמַעְלָה.
אַחֲרֵי מִקְלַחַת קָרָה זֹאת, נִדְחַף פִּינוֹקְיוֹ הַבַּיְתָה אָבֵל וַחֲפוּי רֹאש.

------------------
“אָסוּר!” אָמְרָה הַמּוֹרָה. “יֵשׁ לוּחוֹת מְיֻחָדִים לְהוֹדָעוֹת,
לְפִתְקָאוֹת וּלְמוֹדָעוֹת”.
“וּמַדּוּעַ עוֹשִׂים כָּךְ הַגְּדוֹלִים?” הוֹסִיף גְּדָי לִשְׁאֹל, “עַל
כָּל הַקִּירוֹת שֶׁבָּרְחוֹבוֹת יֵשׁ כְּתָבוֹת וּפִתְקָאוֹת וְשֵׁמוֹת”.
“לְדַאֲבוֹנִי”, אָמְרָה הַמּוֹרָה, “יֵשׁ אֲנָשִׁים הָעוֹשִׂים מַה
שֶּׁאָסוּר. אֲנָשִׁים כָּאֵלֶּה נִקְרָאִים עֲבַרְיָנִים. אִם הֵם
נִתְפָּסִים בִּשְׁעַת מַעֲשֶׂה, הֵם נִתְבָּעִים לְדִין וְנֶעֱנָשִׁים”.

------------------
“מַה שְׁאֵלָתְךָ וּמַה בָּקָּשָׁתְךָ?” הוֹסִיף הַלֵּיצָן לִשְׁאֹל.
“בָּאתִי לְהַשְׁמִיעֲךָ עֵצָה נֶאֱמָנָה וּלְהַזְהִירְךָ: שׁוּב הַבַּיְתָה מִיָּד וּמְסֹר לְאָבִיךָ אֶת אַרְבַּעַת הַמַּטְבְּעוֹת שֶׁנּוֹתְרוּ בְּיָדֶיךָ.
לְבַדּוֹ הוּא בַּבַּיִת, וְלִבּוֹ מָלֵא חֲרָדָה וּדְאָגָה”.
“מִמָּחָר יִהְיֶה אָבִי לְלֹא דְּאָגָה.
מָחָר יִהְיֶה עָשִׁיר גָּדוֹל, כִּי אַרְבָּעָה מַטְבְּעוֹת אֵלֶּה יָבִיאוּ עַד מָחָר אַלְפַּיִם מַטְבְּעוֹת”.

------------------
“מָה אֻמְלָלִים אֲנַחְנוּ הַיְּלָדִים”, הִרְהֵר בְּנַפְשׁוֹ פִּינוֹקְיוֹ בְּלֶכְתּוֹ בַּדֶּרֶךְ, “הַכֹּל אַפּוֹטְרוֹפְּסִים לָנוּ, נוֹזְפִים בָּנוּ, מַטִּיפִים לָנוּ מוֹסָר, נוֹתְנִים לָנוּ עֵצוֹת.
לוּ הָיִינוּ מְקַבְּלִים אֶת דִּבְרֵיהֶם, הָיוּ רוֹאִים אֶת עַצְמָם כְּהוֹרֵינוּ וּמוֹרֵינוּ לְכָל דָּבָר.

------------------
בְּשָׁעָה שֶׁרָצָה לִקְנוֹת לִי סֵפֶר-לִמּוּד, הָלַךְ וּמָכַר אֶת מְעִילוֹ הַיָּחִיד, הַנּוֹשָׁן וְהַטָּלוּא”.
“מִסְכֵּן! צַר לִי עָלָיו! הֵא לְךָ חֲמִשָּׁה מַטְבְּעוֹת זָהָב וְלֵךְ מְסֹר אוֹתָם לְאָבִיךָ וּבָרְכֵהוּ בִּשְׁמִי לְשָׁלוֹם”.
פִּינוֹקְיוֹ הוֹדָה לְבַעַל הַתֵּאַטְרוֹן, חִבֵּק וְנִשֵּׁק אֶת כָּל לֵיצָנֵי הַלַּהֲקָה, וַאֲפִלּוּ אֶת הַשּׁוֹטְרִים, וְיָצָא בְּלֵב שָׂמֵחַ לָלֶכֶת לְבֵיתוֹ.

------------------
עַכְשָׁו יְכוֹלִים אָנוּ לָלֶכֶת, וְאַתָּה שׁוּב הֵנָּה אַחֲרֵי עֶשְׂרִים רֶגַע וְרָאִיתָ עֵץ יָפֶה שֶׁעֲנָפָיו נוֹשְׂאִים מַטְבְּעוֹת זָהָב לָרֹב".
שִׂמְחָתוֹ שֶׁל פִּינוֹקְיוֹ עָבְרָה כָּל גְּבוּל.
הוּא הוֹדָה בְּהִתְלַהֲבוּת לַשּׁוּעָל וְלֶחָתוּל וְהִבְטִיחַ לְהַגִּישׁ לָהֶם מַתָּנָה נָאָה.
“וְשׂוֹנֵא מַתָּנוֹת יִחְיֶה!” עָנוּ הַנּוֹכְלִים, “דַּיֵּנוּ שֶׁהוֹרִינוּ לְךָ אֶת הַדֶּרֶךְ אֵיךְ לְהִתְעַשֵּׁר בְּלִי כָּל עָמָל.
יוֹתֵר מִכֵּן אֵין אָנוּ מְבַקְשִׁים”.

------------------
אַחַר-כָּךְ שָׁפַתִּי אֶת הַמַּחֲבַת עַל הָאָח הַבּוֹעֶרֶת, אַךְ הָאֶפְרוֹחַ פָּרַח לוֹ וְאָמַר: ‘לְהִתְרָאוֹת, אֱמֹר שָׁלוֹם לַקָּרוֹב וְלָרָחוֹק!’, וְהָרָעָב הֵצִיק לִי מְאֹד, רַצְתִּי אֶל הַכְּפָר הַסָּמוּךְ, צִלְצַלְתִּי בַּדֶּלֶת, וְאוֹתוֹ זָקֵן בַּעַל הַמִּצְנֶפֶת הוֹצִיא אֶת רֹאשׁוֹ מִבַּעַד לַחַלּוֹן וְאָמַר: ‘קְרַב הֵנָּה וְהַגֵּשׁ אֶת כּוֹבָעֲךָ’, וְשָׁפַךְ עָלַי קִיתוֹן שֶׁל מַיִם.
הֵן לֹא מִתְעַלְּלִים בְּאָדָם רָעֵב הַבָּא לְבַקֵּשׁ פַּת לֶחֶם.

------------------
הֲרֵינִי מַבְטִיחֲךָ, אַבָּא, כִּי אֶלְמַד מְלָאכָה כְּדֵי שֶׁאֶהְיֶה לְמִשְׁעָן וּלְעֶזְרָה לְךָ בִּימֵי זִקְנָתְךָ”.
אַף-עַל-פִּי שֶׁגֶּ’פֶּטוֹ הִתְאַמֵּץ לְהַעֲמִיד פָּנִים קָשִׁים, מָלְאוּ עֵינָיו דְּמָעוֹת וְלִבּוֹ דָּאַב בְּקִרְבּוֹ בִּרְאוֹתוֹ אֶת יֶלֶד שַׁעֲשׁוּעָיו מִסְכֵּן וְעָלוּב כָּל כָּךְ.
הוּא לֹא דִּבֵּר דָּבָר, לָקַח מִיָּד אֶת כְּלֵי מְלָאכְתּוֹ וּשְׁנֵי גִּזְרֵי עֵץ וְנִגַּשׁ לָעֲבוֹדָה.

------------------
גַּם הִיא כּוֹעֶסֶת לִפְעָמִים עַל אָחִיהָ, הָאוֹהֵב לְהַרְגִּיז
אוֹתָהּ; אַךְ בְּכָל פַּעַם שֶׁהִיא בָּאָה לִידֵי כַּעַס, הִיא
מִצְטָעֶרֶת מְאֹד.
וּלְעֶדְנָה דּוֹד וּשְׁמוֹ מֵאִיר. הַדּוֹד מֵאִיר טוֹב לֵב הוּא
וְאֵינֶנּוּ כּוֹעֵס אַף פָּעַם.
“הַכַּעַס הוּא מַחֲלָה”, אוֹמֵר תָּמִיד הַדּוֹד מֵאִיר, “וְצָרִיךְ
לְהִתְרַפֵּא מִמַּחֲלָה זוֹ”.
“דּוֹד”, אָמְרָה לוֹ עֶדְנָה פַּעַם, “אוּלַי יוֹדֵעַ אַתָּה תְּרוּפָה
כְּנֶגֶד הַכַּעַס”?
“יוֹדֵעַ אֲנִי”, אָמַר הַדּוֹד מֵאִיר בְּבַת-צְחוֹק טוֹבָה, “אִם

------------------
“אֵלֶּה הֵם דִּבְרֵי הֶבֶל”, הָיְתָה אוֹמֶרֶת לָהּ אִמָּהּ, “בִּמְקוֹם
שֶׁהָיְתָה מֻנַּחַת הַבַּנָּנָה, הָיִית יְכוֹלָה לָשִׂים אֶת
הַקְּלִפָּה”.
חַנָּה מָצְאָה, שֶׁצָּדְקוּ דִּבְרֵי אִמָּהּ וְהָיְתָה מַבְטִיחָה
לַעֲשׂוֹת כִּדְבָרֶיהָ. אַךְ עַל-פִּי רֹב הָיְתָה שׁוֹכַחַת לְמַלֵּא אֶת
הַבְטָחָתָהּ.
יוֹם אֶחָד רָצָה חַנָּה עַל הַמִּדְרָכָה, עָלְתָה עַל קְלִפַּת בַּנָּנָה
וְנָפְלָה לָאָרֶץ.
כְּשֶׁרָצְתָה לָקוּם, הִרְגִּישָׁה כְּאֵב חָזָק בְּיָדָהּ.
“אוֹי, יָדִי! יָדִי!” צְעָקָה חַנָּה בְּקוֹלֵי-קוֹלוֹת.

------------------
לְכָל הַפָּחוֹת לִרְאוֹת אֶת אֲחוֹתָהּ מֵרָחוֹק.
“הֲלֹא אַתֶּן רָבוֹת כָּל הַיָּמִים”, אָמְרָה לָהּ הָאֵם.
“זֶה לֹא כְלוּם”, הֵשִׁיבָה דִּיצָה, “זֶה סְתָם כָּךְ, בִּצְחוֹק. אֲנִי
אוֹהֶבֶת אֶת נִצָּה שֶׁלִּי”.
וּשְׁתֵּי פְּנִינִים נָשְׁרוּ מֵעֵינֶיהָ הַתְּכֻלּוֹת.
“טוֹב”, אָמְרָה אִמָּא, “אֲנִי אַקְרִיב אוֹתָךְ לַדֶּלֶת וְתוּכְלִי
לִרְאוֹת אוֹתָהּ, אַךְ אַל תְּדַבְּרִי אִתָּהּ: הִיא זְקוּקָה
לִמְנוּחָה”.
דִּיצָה שָׂמְחָה מְאֹד וְשָׁלְחָה לַאֲחוֹתָהּ הַחוֹלָה נְשִׁיקַת אֲוִיר
וּבַת-צְחוֹק מְתוּקָה.

------------------
הַמּוֹלֵךְ מֵהֹדּוּ וְעַד מִצְרָיִם: כָּל-עַמֵּי הָאָרֶץ נָתַן לִי
הָאֱלֹהִים, וְעַתָה תְּנוּ לִי אֶת-הַבָּרֶקֶת אֲשֶׁר לָכֶם לְשִׂימָהּ
בְּכִתְרִי”. וְהָיָה אִם יִתְּנוּהָ לְךָ וְקָרָאתָ לָהֶם לְשָׁלוֹם,
וְאִם יְמָאֲנוּ לְתִתָּהּ, וְלָקַחְתָּ בְּחָזְקָה.
שַׂר הַצָּבָא הִשְׁתַּחֲוָה לִפְנֵי הַמֶּלֶךְ וְאָמַר:
– כֵּן אֶעֱשֶׂה כַּאֲשֶׁר דִּבָּרְתָּ, אֲדוֹנִי הַמֶּלֶךְ.
וְשַׂר הַצָּבָא מִהֵר לְהַזְעִיק אַנְשֵׁי צָבָא וְהָלַךְ אֶל אֶרֶץ
הַבָּרֶקֶת. אַךְ אַנְשֵׁי הַבָּרֶקֶת יָצְאוּ לִקְרַאת הָאוֹיֵב וַיַּכּוּ

------------------
“אִמָּא, זֶה אֲנִי חַיִּימְ’ל?” “אַתָּה, בְּנִי, אַתָּה, וַדַּאי אָתָּה! בָּרוּךְ רוֹפֵא חוֹלִים!” קָרְאָה הָאֵם בְּשִׂמְחָה וְהִתְחִילָה מְסַפֶּרֶת לוֹ, שֶׁהָיָה חוֹלֶה בְּקַדַּחַת חֲזָקָה, שְׁנֵי רוֹפְאִים לֹא מָשׁוּ מִמִּטָּתוֹ, הִשְׁקוּהוּ כָּל-מִינֵי רְפוּאוֹת וְעָשׂוּ לוֹ כָּל-מִינֵי זְרִיקוֹת.
אַךְ גַּם הִיא לֹא נָחָה וְלֹא שָׁקְטָה: הִיא מָדְדָה אֶת-הַקְּבָרִים, קָרְעָה שַׁעֲרֵי-שָׁמַיִם וְאֶת-אָבִיו שָׁלְחָה לְבֵית-הַכְּנֶסֶת לְהוֹסִיף לוֹ שֵׁם “חַיִּים”, שֶׁיִּחְיֶה לְאֹרֶךְ יָמִים.

------------------
“יְלָדִים טוֹבִים אוֹהֲבִים לִשְׁקֹד עַל לִמּוּדֵיהֶם, וְאַתָּה…?” “וַאֲנִי חוֹבֵק אֶת יָדַי וְרוֹדֵף רוּחַ…” “יְלָדִים טוֹבִים מְדַבְּרִים תָּמִיד אַךְ אֱמֶת…” “וַאֲנִי לִפְעָמִים מֵפִיחַ כְּזָבִים!” “יְלָדִים טוֹבִים רָצִים לְבֵית-הַסֵּפֶר…” “וַאֲנִי חָשׁ בְּרֹאשִׁי מִתַּלְמוּד תּוֹרָה… אַךְ כָּלָה וְנֶחֱרָצָה: מֵהַיּוֹם וָהָלְאָה אֵיטִיב אֶת דַּרְכִּי”.
“מַבְטִיחַ אַתָּה?” “כֵּן.

------------------
כּוֹכָבִים בַּשָּׁמָיִם. רוּחַ חֲזָקָה הִתְחִילָה נוֹשֶׁבֶת וְהֵנִיעָה
אֶת צַמְרוֹת הָעֵצִים. פִּתְאֹם נִשְׁמְעָה יְלָלָה דַּקָּה בַּיַּעַר
וְאַחֲרֶיהָ עוֹד אַחַת וְעוֹד אֶחָת.
" ‘אִמָּא! אִמָּא!’ הִתְחַלְתִּי בּוֹכֶה.
" ‘אַבָּא! אַבָּא!’ קָרָא עַמִּינָדָב אַף הוּא.
"הִבַּטְתִּי לְמַטָּה וְרָאִיתִי נְקֻדּוֹת נוֹצְצוֹת כְּגַחֲלֵי אֵשׁ.
הֲבִינוֹתִי, כִּי אֵלּוּ הֵן עֵינֵי הַזְּאֵבִים הַמַּבְרִיקוֹת
בְּחֶשְׁכַּת הַלָּיְלָה. לִבִּי הִתְחִיל דּוֹפֵק בְּקִרְבִּי: עַד

------------------
קָשֶׁה לְתָאֵר אֶת קַבָּלַת הַפָּנִים הַנִּלְהֶבֶת שֶׁנֶעֶרְכָה לוֹ לְפִּינוֹקְיוֹ עַל-יְדֵי חֲבוּרַת עֲמִיתָיו מִלַּהֲקַת לֵיצָנִים זוֹ! כַּמָּה חִבּוּקִים וְלִטּוּפִים וְכַמָּה צְבִיטוֹת וּסְטִירוֹת חִבָּה עָלוּ בְּחֶלְקוֹ שֶׁל הָאוֹרֵחַ! הַמַּרְאֶה הָיָה נוֹגֵעַ עַד הַלֵּב; אַךְ בִּרְאוֹת הַקָּהָל, כִּי נִפְסְקָה הַהַצָּגָה, פָּתַח פִּיו בְּקוֹלֵי קוֹלוֹת: “הַצָּגָה! תַּמְשִׁיכוּ בַּהַצָּגָה!” 
------------------
"אַךְ עַד מְהֵרָה רָאִיתִי, כִּי בִּגְדִי הֶחָדָשׁ נִתְלַכְלֵךְ בְּמִיץ
הַגַּרְגְּרִים וְהִצְטַעַרְתִּי מְאֹד. אַךְ עַמִּינָדָב הִרְגִּיעַ
אוֹתִי:
" אֵין דָּבָר! אַל תִּצְטַעֵר. כְּשֶׁנָּשׁוּב אֶל הַנַּחַל נִרְחַץ אֶת
פָּנֵינוּ וְאֶת בְּגָדֵינוּ בַּמַּיִם וְלֹא יִשָּׁאֵר שׁוּם כֶּתֶם.
הֱיֵה בָּטוּחַ!'
"הִמְשַׁכְנוּ אֶת עֲבוֹדָתֵנוּ וְהוֹסַפְנוּ לְהַעֲמִיק בַּיָּעַר.
מָצָאנוּ הַרְבֵּה פִּטְרִיּוֹת טוֹבוֹת לְמַאֲכָל. אָרִינוּ אוֹתָן
לְתוֹךְ יַלְקוּטֵינוּ לְהָבִיא הַבַּיְתָה לַאֲרוּחַת הָעֶרֶב. לְאַחַר

------------------
הָיָה עוֹמֵד שָׁם שׁוֹטֵר, אַךְ אָז לֹא שָׂמָה לִילִי מִשּׁוּם מָה אֶת
לִבָּהּ אֵלָיו וְאֶל תְּנוּעוֹתָיו. וְאֶפְשָׁר, מִשּׁוּם שֶׁלֹּא יָדַע
לְנַצֵּחַ עַל תְּנוּעַת הָרְחוֹב בְּצוּרָה יָפֶה כְּשׁוֹטֵר זֶה.
וְהִנֵּה הִרְגִּישׁ הַשּׁוֹטֵר בַּיַּלְדָּהּ הַקְּטַנָּה הָעוֹמֶדֶת עַל
הַמִּדְרָכָה וּמַבִּיטָה אֵלָיו בְּפֶה פָּעוּר לְמֶחֱצָה.
“אַתְּ רוֹצָה לַעֲבֹר אֶת הָרְחוֹב?” שָׁאַל אוֹתָהּ הַשּׁוֹטֵר.
“כֵּן, אֲדוֹנִי!” עָנְתָה לִילִי.
מִיָּד פָּרַשׂ הַשּׁוֹטֵר אֶת יָדָיו לְאוֹת, שֶׁהַתְּנוּעָה צְרִיכָה

------------------
אָסוּר לָלֶכֶת בְּלִי רְשׁוּת – וְהוּא הָלָךְ. בָּא כַּלְבָּן וְשָׂם
אוֹתוֹ בַּעֲגָלָה שֶׁל כְּלָבִים, מִפְּנֵי שֶׁלֹּא הָיָה סֶרֶט עַל
צַוָּארוֹ. מֵאָז לֹא רָאִיתִי עוֹד אֶת ‘תַּלְתָּל’… אוֹ, הִנֵּה
מַגְהֵץ קָטָן! אֲנִי אֲגַהֵץ בּוֹ אֶת הַשִּׂמְלָה שֶׁלָּךְ, טוֹב?”
“טוֹב”, עָנְתָה רוּתִי.
“אַתְּ יוֹדַעַת, רוּתִי”, אָמְרָה עָפְרָה, “אֲנִי לוֹמֶדֶת בַּגָּן. שָׁם
אֲנִי מְשַׂחֶקֶת, רוֹקֶדֶת וְשָׁרָה. אֲנִי יוֹדַעַת לְסַפֵּר גַּם
סִפּוּרִים. אִם אַתְּ רוֹצָה, אֲסַפֵּר לָךְ סִפּוּר קָטָן,

------------------
וְלֹא פֶּלֶא הַדָּבָר, כִּי בְּכָל רְחוֹבוֹת הָעִיר הָיוּ מֻדְבָּקוֹת מוֹדָעוֹת עֲנָק בִּצְבָעִים רַבִּים בְּזוֹ הַלָּשׁוֹן: הָעֶרֶב הַצָּגַת-פְּאֵר חֲגִיגִית מַעַלְלֵי לוּלְיָנִים, מַעֲשֵׂי-קֻנְדָּס שֶׁל לֵיצָנִים וְחַיּוֹת מְּאֻלָּפוֹת בְּהִשְׁתַּתְּפוּת כָּל חַבְרֵי לַהֲקָתֵנוּ וּבְהוֹפָעַת בְּכוֹרָה שֶׁל הַחֲמוֹר הַמְּפֻרְסָם פִּינוֹקְיוֹ הַיָּדוּעַ בְּשֵׁם “מֶלֶךְ הַמְּחוֹלוֹת” 
------------------
הוּא הִזְמִין מָנָה אַחַת אֱגוֹזִים וְלֶחֶם וְגַם מֵהֶם הִשְׁאִיר בַּצַּלַּחַת.
נַעַר מִסְכֵּן: מִתּוֹךְ הִרְהוּרִים בִּשְׂדֵה-הַפְּלָאוֹת וּבְמַטְבְּעוֹת הַזָּהָב, אִבֵּד אֶת תַּאֲבוֹנוֹ לְגַמְרֵי.
אַחֲרֵי אֲרוּחַת הָעֶרֶב אָמַר הַשּׁוּעָל לְבַעַל הַמָּלוֹן: “תֵּן לָנוּ שְׁנֵי חֲדָרִים טוֹבִים; אֶחָד לָאָדוֹן פִּינוֹקְיוֹ וְאֶחָד לִשְׁנֵינוּ' כֻּלָּנוּ עֲיֵפִים וְטוֹב לְהִשְׁתַּמֵּש בַּשָּׁעוֹת הַמְּעַטּוֹת כְּדֵי לְהַחֲלִיף כֹּחַ וְלִישֹׁן.

------------------
אִמָּא מִשְׁתּוֹמֶמֶת:
“מָה אַתְּ סָחָה, יוֹנָתִי? הֲרֵי שַׂמְתִּי שְׁתֵּי כַּפִּיּוֹת סֻכָּר!”
“רַק שְׁתֵּי כַּפִּיּוֹת”, מִתְרָעֶמֶת נָעֳמִי, “זֶה מְעָט”.
וְאִמָּא מֻכְרָחָה לָתֵת לְנָעֳמִי שֶׁלָּהּ הַחֲמוּדָה תּוֹסֶפֶת:
חֲתִיכַת סֻכָּר קָשֶׁה.
וּבְשָׁעָה שֶׁאִמָּא טוֹרַחַת וּמִתְיַגַּעַת לְהַאֲכִיל אֶת “אִישׁוֹן
עֵינָהּ”, עוֹמֵד אַבָּא וּמְסַפֵּר לְנָעֳמִי כָּל מִינֵי מַעֲשִׂיּוֹת
לְהַנְעִים לָהּ אֶת מַאֲכָלָהּ. נָעֳמִי מַקְשִׁיבָה לַמַּעֲשִׂיָּה,

------------------
“כָּל אֵלֶּה רַק דְּבָרִים הֵם! לֵיל מְנוּחָה, אֲדוֹנִי הַצְּרָצַר!” “לֵיל מְנוּחָה, פִּינוֹקְיוֹ, יְבָרֶכְךָ ה' וְיִשְׁמָרְךָ מִטַּל הַשָּׁמַיִם וּמִגַּזְלָנִים!” בֶּאֱמֹר הַצְּרָצַר אֶת הַדְּבָרִים הָאֵלֶּה, כָּבָה בִּן-רֶגֵע כְּנֵר דּוֹלֵק שֶׁנָּשְׁבָה בּוֹ רוּחַ, וְהָאֲפֵלָה בַּדֶּרֶךְ גָּדְלָה מֵאֲשֶׁר בָּרִאשׁוֹנָה.
פֶּרֶק אַרְבָּעָה-עָשָׂר: פִּינוֹקְיוֹ אֵינוֹ מְקַבֵּל אֶת עֲצַת הַצְּרָצַר-הַדַּבְּרָן וּפוֹגֵשׁ בְּדַרְכּוֹ שׁוֹדְדִים.

------------------
רַק הַיּוֹם הַזֶּה (אֲבָל, בְּאִחוּר זְמַן) נוֹכַחְתִּי לָדַעַת, כִּי כֶּסֶף אֶפְשָׁר לְהַרְוִיחַ אַךְ וְרַק בִּיגִיעַ כַּפַּיִם אוֹ בַּעֲבוֹדַת הַמֹּחַ”.
“חִידָה לִי דְּבָרֶיךָ”, אָמַר הַלֵּיצָן כֻּלֹּו רוֹעֵד מִפַּחַד.
“הָבָה אֲבָאֵר לְךָ אֶת דְּבָרַי”, הֵשִׁיב הַתֻּכִּי.
“דַּע לְךָ, כִּי בְּשָׁעָה שֶׁהָיִיתָ בָּעִיר, שָׁבוּ הֵנָּה הַשּׁוּעָל וְהֶחָתוּל, הוֹצִיאוּ מִתּוֹךְ הַגֻּמָּה אֶת כַּסְפְּךָ וּבָרְחוּ לָהֶם.

------------------
אַחַר פָּנְתָה אֶל דָּוִד וְאָמְרָה לוֹ:
“מַה מַּעֲשֶׂה טוֹב עָשִׂיתָ אַתָּה?”
דָּוִד חָשַׁב רְגָעִים אֲחָדִים וְסִפֵּר:
“פַּעַם הָלַכְתִּי לְבֵית הַסֵּפֶר. וְהִנֵּה רָאִיתִי עִוֵּר מְגַשֵּׁשׁ
בְּמַקְלוֹ בִּקְצֵה הַמַּדְרֵכָה. נִגַּשְׁתִּי אֵלָיו וְאָמַרְתִּי לוֹ:
‘אִם אֲדוֹנִי רוֹצֶה לַעֲבֹר אֶת הָרְחוֹב, הֲרֵינִי מוּכָן וּמְזֻמָּן
לַעֲזָר-לוֹ’. הָעִוֵּר עָנָה, שֶׁיִּשְׂמַח מְאֹד אִם אֶעֱזָר-לוֹ.
אֲחַזְתִּיו בְּיָדוֹ וְהֶעֱבַרְתִּי אוֹתוֹ”.
“זֶהוּ בֶּאֱמֶת מַעֲשֶׂה טוֹב”, אָמְרָה סָבְתָא.

------------------
וּמִפְּנֵי שֶׁבְּאוֹתָה שָׁעָה נִתַּךְ ארַצְהָ גֶּשֶׁם סוֹחֵף, הֵחִישׁ אֶת צְעָדָיו אֶל בֵּית הַפֵיָה, וּבְדַעְתּוֹ הָיָה לִדְפֹּק עַל הַדֶּלֶת וּלְהִכָּנֵס הַבַּיְתָה.
אַךְ כְּשֶׁנִּגַּשׁ קָרוֹב לַבַּיִת, עֲזָבָהוּ אֹמֶץ רוּחוֹ, וּבִמְקוֹם לִדְפֹּק עַל הַדֶּלֶת סָר מִן הַבַּיִת כְּעֶשְׂרִים צַעַד.
אַחַר נִגַּשׁ שׁוּב לַדֶּלֶת, אַךְ לֹא נוֹעַז גַּם הַפַּעַם לִדְפֹּק.
גַּם בַּשְּׁלִישִׁית לֹא הִרְהִיב עֹז בְּנַפְשׁוֹ לַעֲשׂוֹת כַּזֹּאת.

------------------
“לֹא, חָלִילָה!” אָמְרָה הָאֵם בִּרְצִינוּת, “אֱמֶת הַדָּבָר. הִנֵּה
תִּרְאוּ מָחָר”.
הָאֵם לָקְחָה תֵּבָה אַחֶרֶת וְהֵכִינָה מָקוֹם חָדָשׁ לַדּוֹגֶרֶת,
לְאַחַר שֶׁתִּתְבַּקַּעְנָה כָּל הַבֵּיצִים. אֶת הַקְּלִפּוֹת שֶׁל
הַבֵּיצִים הַמְּבֻקָּעוֹת זָרְקָה לְתוֹךְ פַּךְ הָאַשְׁפָּה.
בְּכִלְיוֹן-עֵינַיִם חִכּוּ הַיְּלָדִים לְיוֹם הַמָּחֳרָת. כְּשֶׁהִגִּיעַ
הַבֹּקֶר הֵאִיצוּ בְּאִמָּם, שֶׁתְּמַהֵר לְהַאֲכִיל אֶת הָאֶפְרֹחִים.
הָאֵם הֶעֱבִירָה אֶת כָּל חֲמִשָּׁה עָשָׂר הָאֶפְרֹחִים לַתֵּבָה

------------------
לִנְסֹעַ, כְּשֶׁפָּנָיו קוֹרְנִים מִגִּיל. אוֹתָהּ שָׁעָה עָבְרוּ
בָּרְחוֹב שְׁנֵי נְעָרִים גְּדוֹלִים מִזֹּהַר.
בִּרְאוֹתָם אֶת “הַנּוֹסֵעַ” הַקָּטָן עַל הַמּוֹט, אָמְרוּ אִישׁ אֶל
רֵעֵהוּ:
“הָבָה נִשְׁמֹט אוֹתוֹ וְנִסַּע בִּמְקוֹמוֹ”.
אַחַד הַנְּעָרִים קָפַץ עַל הַמּוֹט וְאָמַר לְזֹהַר: “הוֹי, אַתָּה
קָטָן! הִסְתַּלֵּק מִכָּאן!”
“אֲנִי בָּאתִי לְפָנֶיךָ”, עָנָה זֹהַר, “אֵין לְךָ רְשׁוּת לְגָרֵשׁ
אוֹתִי. הָעֲגָלָה אֵינָהּ שֶׁלְּךָ”.
“רֵד! וְאִם לֹא – אַרְבִּיץ בְּךָ!” אָמַר הַנַּעַר בְּתֹקֶף.

------------------
הִשְׁאִירוּ מִמֶּנִּי אַף עֶצֶם קְטַנָּה…”
רְגָעִים אֲחָדִים יָשְׁבוּ הַיְּלָדִים נִדְהָמִים, אַחַר-כָּךְ
הִסְתַּכְּלוּ בִּפְנֵי הַמּוֹרֶה, שֶׁבֵּת-צְחוֹק רִחֲפָה עַל שְׂפָתָיו,
הֵצִיצוּ אִישׁ בִּפְנֵי רֵעֵהוּ וּפִתְאֹם פָּרַץ צְחוֹק מְצַלְצֵל
מִפִּיהֶם.
“אוֹי, כָּל כָּךְ פָּחַדְתִּי”, קָרְאָה יַלְדָּה אַחַת.
“וַאֲנִי חָשַׁבְתִּי, כִּי זֶהוּ סִפּוּר אֲמִתִּי”, צָחֲקָה
הַשְּׁנִיָּה.
“הֲלֹא בִּקַּשְׁתֶּם, שֶׁאֲסַפֵּר לָכֶם סִפּוּר מִלִּבִּי”, אָמַר

------------------
יַלְדָּה קְטַנָּה מְאֹד. כְּפִי הַנִּרְאֶה, נַעֲשִׂים גְּדוֹלִים בְּבַת
אַחַת.
וּמִכֵּוָן שֶׁאֵין נוּרִית גְּדוֹלָה וְאֵינָהּ יוֹדַעַת לִקְרֹא, רוֹצָה
הִיא, שֶׁהַגְּדוֹלִים יְסַפְּרוּ לָהּ סִפּוּרִים.
כְּשֶׁיֵּשׁ לְאִמָּא פְּנַאי, נִגֶּשֶׁת אֵלֶיהָ נוּרִית וּמְבַקֶּשֶׁת
מִמֶּנָּה בְּקוֹל רַךְ וּמָתוֹק: “אִמָּא – בֻּבָּה, סַפְּרִי לִי
סִפּוּר!”
וְאִמָּא אֵינֶנָּהּ יְכוֹלָה לַעֲמֹד בִּפְנֵי קֶסֶם קוֹלָהּ וּמְמַלְּאָה
אֶת בַּקָּשָׁתָהּ. אַךְ עַל פִּי רֹב עֲסוּקָה אִמָּא: אוֹ שֶׁהִיא

------------------
“אֵיךְ זֶה נָּפַלְתָּ בַּפַּח?” “בָּאתִי אֶל הַכֶּרֶם לִקְטֹף אֶשְׁכּוֹל עֲנָבִים קָטָן, וְהִנֵּה..” “הָעֲנָבִים שֶׁלְּךָ הֵם?” “לֹא..” “וְאֵיךְ זֶה שָׁלַחְתָּ אֶת יָדְךָ לִגְנֹב רְכוּשׁ זָרִים?” “הָיִיתִי רָעֵב…” “הַרָעָב, יְדִידִי, אֵינֶנּוּ מְשַׁמֵּשׁ הַצְדָּקָה לְאֵלֶּה הַשּׁוֹלְחִים יָד בַּאֲשֶׁר לֹא לָהֶם”.

------------------
הוּא טֶרֶם כִּלָּה לְשַׁקֵּר בַּשְּׁלִישִׁית, וְחָטְמוֹ נִתְאָרֵךְ בְּמִדָּה מַבְהִילָה עַד שֶׁפִּינוֹקְיוֹ הֶעָלוּב לֹא יָכֹל לִפְנוֹת אָנֶה וְאָנָה: אִם פָּנָה יָמִינָה פָּגַע חָטְמוֹ בַּמִּטָּה אוֹ בַּחַלּוֹן; פָּנָה שְׂמֹאלָה – וְנִתְקַל בַּדֶּלֶת אוֹ בַּקִּיר; וּכְשֶׁנִּסָּה לְהָרִים אֶת רֹאשׁוֹ, פָּגַע כִּמְעַט בְּעֵינָהּ שֶׁל הַפֵיָה.
וְהַפֵיָה הִבִּיטָה אֵלָיו וּפִיהָ מָלֵא צְחוֹק.
“לָמָה אַתְּ צוֹחֶקֶת?” שָׁאַל פִּינוֹקְיוֹ מָלֵא צַעַר וּדְאָגָה עַל חָטְמוֹ, שֶׁהָלַךְ וְגָדַל מֵרֶגַע לְרֶגַע.

------------------
“קָשֶׁה לִי לְסַפֵּר הַכֹּל עַל רֶגֶל אַחַת”, עָנָה הַלֵּיצָן, “בְּפַעַם אַחֶרֶת, בִּשְׁעַת הַפְּנַאי, אֲסַפֵּר לָכֶם הַכֹּל, פְּרָט לִפְרָט.
לְעֵת עַתָּה אֹמַר רַק זֹאת, שֶׁלְאַחַר שֶׁהִשְׁאַרְתֶּם אוֹתִי לְבַדִּי בַּמָּלוֹן, פָּגַשְׁתִּי בַּדֶּרֶךְ שׁוֹדְדִים…” “שׁוֹדְדִים?… הֲיִתָּכֵן? מִסְכֵּן שֶׁלִּי! וְכִי מֶה הָיָה בִּרְצוֹנָם לַעֲשׂוֹת לְךָ?” “הֵם אָמְרו לִגְזֹל מִמֶּנִּי אֶת הַמַּטְבְּעוֹת שֶׁלִּי!” “נְבָלִים!” קָרָא הַשּׁוּעָל.
“נְבָלִים!…” חָזַר הֶחָתוּל.

------------------
רָעַת לֵב, וּמִדָּה מְגֻנָּה הָיְתָה בָּהּ: הִיא הָיְתָה אוֹהֶבֶת
לִלְעֹג לַעֲנִיִּים, לִזְקֵנִים, וּבְיִחוּד – לְבַעֲלֵי-מוּם.
כְּשֶׁהָיְתָה רוֹאָה פִּסֵּחַ צוֹלֵעַ עַל יְרֵכוֹ, הָיְתָה מְהַלֶּכֶת
אַחֲרָיו וּמְחַקָּה אֶת תְּנוּעוֹתָיו. בִּרְאוֹתהּ אִישׁ מְשֻׁגָּע
בָּרְחוֹב הָיְתָה מְעַפֶּרֶת בֶּעָפָר לְעֻמָּתוֹ, מַשְׁלִיכָה בּוֹ
צְרוֹרוֹת, מוֹשֶׁכֶת בִּכְנַף בִּגְדוֹ וְקוֹרֵאת אַחֲרָיו: “הִי,
מְשֻׁגָּע! הִי, מְטֹרָף!” אִמָּא הָיְתָה גּוֹעֶרֶת בָּהּ:

------------------
פִּינוֹקְיוֹ הִתְחִיל לִבְכּוֹת, לִצְעֹק, לִקְרֹא לְעֶזְרָה – אַךְ לַשָּׁוְא.
קוֹלוֹ הָיָה כְּקוֹל קוֹרֵא בַּמִּדְבָּר; מִסָּבִיב לֹא הָיָה אַף בַּיִת אֶחָד, וּבַדֶּרֶךְ לֹא עָבְרָה רֶגֶל אִישׁ.
בֵּינָתַיִם הִגִּיעַ הַלַּיְלָה.
מֵעָצְמַת הַכְּאֵב שֶׁגָּרְמוּ לוֹ חִשּׁוּקֵי הַבַּרְזֶל וּמִפַּחַד הַבְּדִידוּת בְּחֶשְׁכַת לַיְלָה עַל אֵם הַדֶּרֶךְ, נֶחֱלַשׁ פִּינוֹקְיוֹ מְאֹד וְכִמְעַט שֶׁהִתְעַלֵּף.

------------------
כְּשֶׁבָּלַע פִּינוֹקְיוֹ אֶת הָאַגָס הָרִאשׁוֹן אָמַר לִזְרֹק אֶת הַלִּבָּה שֶׁלּוֹ, אַךְ גֶ’פֶּטוֹ עָצַר בְּיָדוֹ וְאָמַר: “אַל נָא תִּזְרֹק, בְּנִי, אֶת הַלִּבָּה, אֵין לְךָ דָּבָר שֶׁאֵין לוֹ שָׁעָה!” “אַךְ אֲנִי לֹא אֹכַל אֶת לִבַּת הָאַגָס!”, צָרַח פִּינוֹקְיוֹ בְּהִתְפַּתְּלוֹ כְּנָחָש.
“מִי יוֹדֵעַ!” חָזַר הַזָּקֵן בְּנַחַת.
אַף-עַל-פִּי-כֵן צִיֵּת פִּינוֹקְיוֹ וְהִנִּיחַ אֶת שְׁלשׁ הַלִּבּוֹת בִּקְצֵה הַשֻּׁלְחָן, בְּמָּקוֹם שֶׁהָיוּ מֻנָּחוֹת הַקְּלִפּוֹת.

------------------
אוּלָם בְּשָׁעָה שֶׁנִּמְצְאוּ כֻּלָּן בְּתוֹךְ הַלּוּל פְּנִימָה, נִסְגְּרָה פִּתְאֹם הַדֶּלֶת הַקְּטַנָּה בְּרַעַשׁ גָּדוֹל.
סָגַר עֲלֵיהֶן פִּינוֹקְיוֹ, וּלְיֶתֶר בִּטָּחוֹן גָּלַל גַּם אֶבֶן גְּדוֹלָה אֶל הַדֶּלֶת, שֶׁלֹּא תּוּכַלְנָה לָצֵאת.
אַחֲרֵי-כֵן פָּתַח פִּיו וְנָתַן קוֹלוֹ, קוֹל כֶּלֶב נוֹבֵחַ מַמָּשׁ: “הַב, הַב, הַב!” כִּשְׁמֹעַ הָאִכָּר אֶת קוֹל הַנְּבִיחָה, קָפַץ מֵעַל מִטָּתוֹ, תָּפַס אֶת רוֹבֵהוּ וּבְפָתְחוֹ אֶת הַחַלּוֹן שָׁאַל: “מַה קָרָה?” “גַּנָּבִים נִתְפְּסוּ”.

------------------
לֹא כֵּן אַבָּא? אַחֲרֵי זֶה רַצְתִּי וְחָזַרְתִּי הַבַּיתָה, וְכֵיוָן שֶׁהָרָעָב הֵצִיק לִי עַד מְאֹד וְהָיִיתִי כֻּלִּי רָטֹב, שַׂמְתִּי אֶת רַגְלַי עַל הָאָח לְיַבְּשָׁן, וְהִנֵּה שַׁבְתָּ וְהָרַגְלַיִם שְׂרוּפוֹת.
וְעַכְשָׁו הָרָעָב גָּדוֹל מְאֹד וְרַגְלַיִם אַיִן”.
וּבְדַבֵּר פִּינוֹקְיוֹ אֶת הַדְּבָרִים הָאֵלֶּה פָּרַץ בִּבְכִי תַּמְרוּרִים.
מִכָּל דְּבָרָיו שֶׁל פִּינוֹקְיוֹ הֵבִין גֶּ’פטוֹ רַק דָּבָר אֶחָד: כִּי הַיֶּלֶד רָעֵב.

------------------
מִמָּחֳרָת הַיּוֹם קִבֵּל רָן מֵאֵת אָבִיו אוֹלָר יָפֶה וְנֶחְמָד
מְאֹד.
------------------
הַמֶּרְכָּבָה הָיְתָה רְתוּמָה לִתְרֵיסַר זוּגוֹת עֲיָרִים, וְכֻלָּם קוֹמָה אַחַת לָהֶם, אַךְ צִבְעֵיהֶם שׁוֹנִים זֶה מִזֶּה: מֵהֶם אֲפֹרִים, מֵהֶם צְחֹרִים, טְלוּאִים, נְקֻדִּים, אֲמֻצִּים.
אַךְ מַה מוּזָר הָיָה הַדָּבָר, כִּי כָּל עֶשְׂרִים וְאַרְבַּעַת הָעֲיָרִים לֹא הָיוּ מְפֻרְזָלִים, כְּדֶרֶךְ כָּל בַּהֲמוֹת הַמַּשָּׂא, וְתַחַת זֶה הָיוּ רַגְלֵיהֶם נְעוּלוֹת מַגָּפַיִם מֵעוֹר לָבָן.

------------------
בַּחִזָּיוֹן, צְרִיכָה לְהָבִיא מֵהַבַּיִת לְבוּשׁ שֶׁל פַּרְפָּר עִם
כְּנָפָיִם”.
“אֵין דָּבָר, בִּתִּי”, אָמְרָה הָאֵם, “אֲנִי אֶתְפֹּר לָךְ לְבוּשׁ
כָּזֶה”.
שָׂמְחָה אֶרְאֶלָּה מְאֹד וְנָשְׁקָה לְאִמָּהּ.
אַחֲרֵי אֲרֻחַת הַצָּהֳרַיִם הָלְכָה אֶרְאֶלָּה וְסִפְּרָה אֶת הַדָּבָר
לְכַרְמֶלָּה.
אָמְרָה לָהּ כַּרְמֶלָּה בְּצַעַר:
“אֲנִי לֹא אוּכַל לְהִשְׁתַּתֵּף בַּחִזָּיוֹן. לְאִמָּא שֶׁלִּי אֵין
פְּנַאי לִתְפֹּר לִי אֶת הַלְּבוּשׁ; עֲסוּקָה הִיא בְּרוּתִי
הַקְּטַנָּה”.
נִחֲמָה אוֹתָהּ אֶרְאֶלָּה:

------------------
צְלִילִים אֵלֶּה נִשְּׂאוּ מִכְּפָר קָטָן, הַשּׁוֹכֵן עַל חוֹף הַיָּם.
"מַהִי נְגִינָה זֹאת? חֲבָל שֶׁעָלַי לָלֶכֶת לְבֵית-הַסֵּפֶר, לוּלֵא כֵן… " וְהוּא הִתְחִיל פּוֹסֵחַ עַל שְׁתֵּי הַסְּעִיפִים: לָלֶכֶת לְבֵית-הַסֵּפֶר אוֹ לָלֶכֶת לְקוֹל הַנְּגִינָה.
“הַיּוֹם אֵלֵךְ לִשְׁמֹעַ נְגִינָה”, הֶחְלִיט, “וּלְבֵית-הַסֵּפֶר אֵלֵךְ מָחָר.
אֵין דָּבָר, לְבֵית-הַסֵּפֶר עוֹד אַסְפִּיק לָלֶכֶת”, אָמַר הַנַּעַר לְבַסּוֹף בְּמָשְׁכוֹ בִּכְתֵפָיו.
אָמַר וְעָשָׂה.

------------------
וְהֶרְאוּהוּ אֶת פְּזִיזָה. הֵם רָצוּ גַּם אֶל קְצֵה הַמּוֹשָׁבָה
לְהַזְמִין אֶת הַדּוֹדָה, אֶת טוֹבָה, חֲבֶרְתָּהּ שֶׁל רָחֵל, סִפְּרוּ
לָהּ שְׁנֵיהֶם יַחַד עַל דְּבַר פְּזִיזָה, מָשְׁכוּ אוֹתָהּ
בְּסִנּוֹרָהּ וְלֹא זָזוּ מִשָּׁם, עַד שֶׁעָזְבָה טוֹבָה אֶת כָּל
עֲבוֹדָתָהּ בַּבַּיִת וְרָצָה אַחֲרֵי הַיְּלָדִים הָאֲהוּבִים לִרְאוֹת
אֶת הַחֲתוּלָה.
עָבְרוּ יָמִים וּפְזִיזָה גָּדְלָה. הַדּוֹדָה רָחֵל חִנְּכָה אוֹתָהּ
לְהִזָּהֵר בְּנִקָּיוֹן וְלִבְלִי גַּעַת בְּשׁוּם דָּבָר שֶׁעַל

------------------
לְמַרְאֶה צַעֲרוֹ הָרַב שֶׁל פִּינוֹקְיוֹ, פָּנְתָה אֵלָיו וְאָמְרָה: “מַה לְךָ, שְׁכֵנִי הֶחָבִיב?” “חוֹלֶה אֲנִי, חוֹלֶה מְסֻכָּן, מַרְמִיטָה חֲבִיבָה… חוֹלֶה אֲנִי מַחֲלָה קָשָׁה מְאֹד.
הַמְּבִינָה אַתְּ מַשֶּׁהוּ בְּחָכְמַת הָרְפוּאָה? הַיְכוֹלָה אַתְּ לְמַשֵּׁשׁ אֶת דָּפְקִי?” “מְבִינָה אֲנִי מַשֶׁהוּ”.
“קוּמִי אֵפוֹא וּרְאִי אִם לֹא אֲחָזַתְנִי קַדַּחַת”.

------------------
בְּלַ"ג בָּעֹמֶר
יָמִים אֲחָדִים לִפְנֵי לַ“ג בָּעֹמֶר, סִפֵּר הַמּוֹרֶה כִּנְרוֹנִי
לַיְּלָדִים עַל דְּבַר הַתַּנָּא רַבִּי עֲקִיבָא וְתַלְמִידָיו, עַל
הַגִּבּוֹר הַגָּדוֹל בַּר כּוֹכְבָא וְעַל גְּבוּרוֹתֵיהֶם, שֶׁנִּלְחֲמוּ
בְּעַד עַמֵּנוּ וְאַרְצֵנוּ. בֵּאֵר לָהֶם אֶת פָּרָשַׁת הַחַג וְהִצִּיעַ
לִפְנֵיהֶם לְהָכִין קְשָׁתוֹת וְחִצִּים, גַּם כָּל מִינֵי מִגְדָּנוֹת
לִסְעֻדַּת לַ”ג בָּעֹמֶר, מִפְּנֵי שֶׁבְּאוֹתוֹ יוֹם יֵצְאוּ תַּלְמִידֵי
כָּל בָּתֵּי הַסֵּפֶר לְטַיֵּל בַּשָּׂדוֹת אֲשֶׁר מִחוּץ לָעִיר.

------------------
הַצִּפּוֹר הַפְּצוּעָה
דָּנִי וַאֲחוֹתוֹ לִילָה יָצְאוּ לְשַׂחֵק בַּגִּנָּה שֶׁעַל יַד בֵּיתָם.
וְהִנֵּה רָאֲתָה לִילָה צִפּוֹר קְטַנָּה מוּטֶלֶת תַּחַת אַחַד הָעֵצִים.
“דָּנִי, רְאֵה!” קָרְאָה הַיַּלְדָּה, “הִנֵּה צִפּוֹר קְטַנָּה!
אֵינֶנָּה יְכוֹלָה לָעוּף”.
דָּנִי נִגַּשׁ, הִתְבּוֹנֵן בַּצִּפּוֹר וְאָמַר:
“הִיא פְּצוּעָה, רַגְלָהּ שְׁבוּרָה, הִנֵּה דָּם!”
“מִי זֶה פָּצַע אוֹתָהּ?” חָקְרָה לִילָה.
“אֶתְמוֹל”, עָנָה דָּנִי, “רָאִיתִי פֹּה יְלָדִים קוֹלְעִים אֲבָנִים

------------------
רְחוֹבוֹת הָעִיר הַזֹּאת הָיוּ מְלֵאִים כְּלָבִים רְעֵבִים וְקֵרְחִים; כְּבָשִׂים גְּזוּזִים, רוֹעֲדִים מִקֹּר; תַּרְנְגוֹלִים מְרוּטֵי נוֹצָה וּנְטוּלֵי כַּרְבֹּלֶת אֲשֶׁר בִּקְּשׁוּ נִדְבַת גַּרְגְּרִים לְהַחֲיוֹת אֶת נַפְשָׁם; פַּרְפָּרִים גְּדוֹלִים שֶׁלֹּא יָכְלוּ לָעוּף, כִּי מָכְרוּ אֶת כַּנְפֵיהֶם הַמְּגֻוָּנוֹת; טַוָּסִים בְּלִי זְנָבוֹת וּפַסְיוֹנִים מְרוּטֵי נוֹצַת זְהָבָם כֻּלָּם מִסְתַּתְּרִים מֵעֵין רוֹאִים, שֶׁלֹּא יַרְגִּישׁוּ בְּחֶרְפָּתָם.

------------------
בַּשֶּׁמֶשׁ. זְקֵנוֹת הֵן שְׁתֵּיהֶן וְקַר לָהֶן, כָּל כַּךְ קָר!
רוֹבְצוֹת הֵן שְׁתֵּי הַיְּדִידוֹת בְּעֵינַיִם עֲצוּמוֹת לְמֶחֱצָה
וּשְׁקוּעוֹת בְּזִכְרוֹנוֹת מִיָּמִים עָבָרוּ.
“זוֹכֶרֶת אֲנִי”, אוֹמֶרֶת מְיָאָה לִידִידָתָהּ, “אֶת הָרַעַשׁ
שֶׁהֲקִימֹת בְּאַחַד הַלֵּילוֹת, כְּשֶׁפָּרְצוּ גַּנָּבִים לֶחָצֵר.
רַעַד עָבַר אָז בְּגוּפִי. הִסְתַּתַּרְתִּי בִּמְאוּרָתֵךְ וְרָאִיתִי
מִשָּׁם, אֵיךְ הִתְנַפַּלְתָּ בְּשֶׁצֶף-קֶצֶף עַל הַגַּנָּבִים; אֵיךְ

------------------
שָׁאַל פִּינוֹקְיוֹ וְכָל עַצְמוֹתָיו רוֹחֲפוֹת מִפַּחַד.
“פִּי הַמְּדַבֵּר! אֲנִי טוּנָס.
הַכָּרִיש בְּלָעַנִי יַחַד אִתְּךָ.
וְאַתָּה אֵיזֶה מִין דָּג אַתָּה?” “אֲנִי אֵינֶנִּי דָּג כְּלָל, לֵיצָן אֲנִי”.

------------------
לְאַחַר שֶׁנִּפְרַד פִּינוֹקְיוֹ מֵעַל יְדִידוֹ הַטּוּנָס, נָשָׂא אֶת רַגְלָיו וְהִתְחִיל פּוֹסֵעַ בִּזְהִירוּת, כְּשֶׁהוּא הוֹלֵךְ וְנִכְשָׁל בַּאֲפֵלָה, הוֹלֵךְ וּמְגַשֵּׁשׁ בִּמְעֵי הַכָּרִישׁ וּפָנָיו מוּעָדוֹת לִקְרַאת הָאוֹר הַמְּהַבְהֵב מֵרָחוֹק.
בְּלֶכְתּוֹ הֶחֱלִיקוּ רַגְלָיו וְשָקְעוּ בְּמֵי בֹּץ שְׁמֵנִים, שֶׁרֵיחַ דְּגֵי הַיָּם עָלָה מֵהֶם וְעוֹרֵר בְּפִּינוֹקְיוֹ גֹּעַל נֶפֶשׁ.
כְּכָל אֲשֶׁר הוֹסִיף לָלֶכֶת, כֵּן הָלַךְ הָאוֹר הֲלוֹךְ וְהִתְבַּהֵר, וְהִנֵּה הִגִּיעַ סוֹף-סוֹף לְאוֹתוֹ מָקוֹם.

------------------
שֶׁהָיָה מֵת אוֹ בּוֹרֵחַ מִפָּנֶיהָ כָּל עוֹד נַפְשׁוֹ בּוֹ.
מִכָּל בַּעֲלֵי הַחַיִּים שֶׁבֶּחָצֵר אָהֲבָה פְּזִיזָה רַק אֶת הַפָּרָה
וּבְיִחוּד אֶת הָעֶגְלָה הַקְּטַנָּה וְהַשּׁוֹבֵבָה, וְהַרְבֵּה
פְּעָמִים הָיוּ מוֹצְאִים אוֹתָהּ מְנַמְנֶמֶת בָּרֶפֶת עַל יַד הָעֵגֶל.
כְּשֶׁהָיוּ הַיְּלָדִים הוֹלְכִים לְטַיֵּל, הָיְתָה פְּזִיזָה רָצָה גַם
הִיא אַחֲרֵיהֶם, כְּכֶלֶב קָטָן. כָּל יַלְדֵי הַמּוֹשָׁבָה הִכִּירוּ אֶת
פְּזִיזָה וְקִנְּאוּ מְאֹד בְּמִיכָאֵל וּבֶאֱלִישֶׁבַע עַל הַחֲתוּלָה

------------------
הַכֶּלֶב הָאֻמְלָל לֹא עָצַר כֹּחַ לַעֲמֹד עַל רַגְלָיו: הַרְבֵּה מַיִם מְלוּחִים בָּאוּ אֶל קִרְבּוֹ וְהוּא צָבָה כְּכַדּוּר.
בְּכָל זאֹת יָרֵא הַלֵּיצָן לְהַאֲמִין לְהַבְטָחָתוֹ שֶׁל אַלִּידוֹר וּמָצָא טוֹב לְפָנָיו לָשׁוּב הַמַּיְמָה.
אַחֲרֵי שֶׁהִרְחִיק מִן הַחוֹף, קָרָא אֶל הַכֶּלֶב הַמֻּצָּל: “הֱיֵה שָׁלוֹם, אַלִּידוֹר, דֶּרֶךְ צְלֵחָה! דְּרֹשׁ נָא בִּשְׁלוֹם הַשּׁוֹטְרִים!” “שָׁלוֹם רַב, פִּינוֹקְיוֹ!” עָנָה הַכֶּלֶב, "אַסִּיר תּוֹדָה אֲנִי לְךָ, כִּי הִצַּלְתַּנִי מִמָּוֶת.

------------------
הַדָּגִים אֲשֶׁר חֲשָׁבוּנִי לְפֶגֶר חֲמוֹר הִתְנַפְּלוּ עָלַי בִּמְלֹא פֶּה.
וְכֵיצַד זָלְלוּ! לֹא יָדַעְתִּי כִּי הַדָּגִים גַּרְגְּרָנִים כָּאֵלֶּה! אֶחָד מֵהֶם אָכַל אֶת אָזְנַי, הַשֵּׁנִי – אֶת סַנְטֵרִי, הַשְּׁלִישִׁי – אֶת הַצַּוָּאר וְאֶת הָרַעְמָה, הָרְבִיעִי – אֶת הָעוֹר וְאֶת הָרַגְלַיִם… וְאֶחָד מֵהֶם, דָּג קָטָן וְיָפֶה, עָמַד וְאָכַל אֶת זְנָבִי”.

------------------
“מְחִיר כּוֹס אַחַת חָמֵשׁ אֲגוֹרוֹת, תֵּן לִי חָמֵשׁ אֲגוֹרוֹת וְאָז אֶתֵּן לְךָ אֶת הֶחָלָב!” “אֲהָהּ, אֲדוֹנִי! אֵין בְּכִיסִי אַף אֲגוֹרָה אַחַת!” קָרָא פִּינוֹקְיוֹ בְּצַעַר.
“אִם אֵין בְּכִיסְךָ אַף אֲגוֹרָה אַחַת, אֵין לִי בִּשְׁבִילְךָ חָלָב אַף כִּמְלֹא הָאֶצְבָּעוֹן”, עָנָה הָאִכָּר.
“רַע וָמַר!” נֶאֱנַח פִּינוֹקְיוֹ וּפָנָה לָצֵאת.
“חַכֵּה רֶגַע!” אָמַר הָאִכָּר, “אוּלַי נִשְׁתַּוֶּה בֵּינֵינוּ.

------------------
הָרַבִּים שׁוֹטְטוּ תָּמִיד בַּמְּדִינוֹת הַנִּכְבָּשׁוֹת, גָּזְלוּ
מֵאֵת הַמְּלָכִים וְרַבֵּי-הָעָם אֶת-הַטּוֹב וְהַיָּפֶה אֲשֶׁר
בְּאוֹצְרוֹתֵיהֶם וֶהֱבִיאוּם לְמַלְכָּם הָאַדִּיר.
יוֹתֵר מִכֹּל אָהַב הַמֶּלֶךְ אֲבָנִים טוֹבוֹת וּמַרְגָּלִיּוֹת,
וְכָל-אֶבֶן טוֹבָה אֲשֶר גָּזַל שָׂם בְּכִתְרוֹ לְהַגְדִּיל
אֶת-תִּפְאַרְתּוֹ. וְהָיָה הַכֶּתֶר שֶׁלּוֹ מְשֻׁבָּץ אֲבָנִים יְקָרוֹת
וְנִפְלָאוֹת וְאוֹרָן הִכְהָה אֶת-עֵינֵי הָרוֹאִים. וּבְהוֹפִיעַ

------------------
פְּתִילָה הָיָה שׁוֹבָב מִכָּל הַיְּלָדִים אֲשֶׁר בְּבֵית-הַסֵּפֶר, וּפִּינוֹקְיוֹ אָהַב אוֹתוֹ מְאֹד מְאֹד.
אֵין צֹרֶךְ לוֹמַר, כִּי הוּא סָר גַּם אֶל פְּתִילָה לְהַזְמִינוֹ לִסְעֻדַּת מִנְחָה, אַךְ לֹא מְצָאוֹ בַּבַּיִת.
הוּא סָר אֵלָיו פַּעַם שְׁנִיָּה וְשׁוּב לֹא מְצָאוֹ.
הִמְתִּין קְצָת בָּרְחוֹב וְנִכְנַס אֵלָיו בַּשּׁלִישִׁית, וְהִנֵּה טֶרֶם בָּא.
סוֹף-סוֹף, אַחֲרֵי אֲשֶׁר בִּקֵּש וְחִפֵּשׂ אוֹתוֹ פֹּה וָשָׁם, מְצָאוֹ יוֹשֵׁב עַל-יַד בֵּית אִכָּר.

------------------
אַךְ… מַעֲשֵׂה שָׂטָן, בְּחַיֵּי הַלֵּיצָנִים קוֹרִים תָּמִיד דְּבָרִים אֲשֶׁר אֵין לִרְאוֹתָם מֵרֹאשׁ וְהֵם הוֹפְכִים אֶת הַקְּעָרָה עַל פִּיהָ!… פֶּרֶק שְׁלֹשִׁים: פִּינוֹקְיוֹ נוֹסֵעַ עִם חֲבֵרוֹ פְּתִילָה לְ“אֶרֶץ הַמִּשְׂחָקִים”.
אֵין כָּל פֶּלֶא, אִם פִּינוֹקְיוֹ בִּקֵּשׁ מֵאֵת הַפֵיָה רְשׁוּת לָלֶכֶת הָעִירָה לְהַזְמִין אֶת אוֹרְחָיו.
“לֵךְ, הַזְמֵן אֶת חֲבֵרֶיךָ”, הִסְכִּימָה הַפֵיָה, “וְאַךְ זָכוֹר תִּזְכֹּר, כִּי עָלֶיךָ לָשׁוּב הַבַּיְתָה לִפְנֵי שְׁקִיעַת הַחַמָּה”.

------------------
מִיָּד כָּפְתּוּ אֶת יְדֵי פִּינוֹקְיוֹ לַאֲחוֹרָיו, קָשְׁרוּ עֲנִיבָה לְצַוָּארוֹ וְתָלוּ אוֹתוֹ עַל עֲנַף אַלּוֹן גָּדוֹל; אַחַר פָּנוּ אֵלָיו וְאָמְרוּ בְּלָצוֹן: “הֱיֵה תָּלוּי פֹּה קְצָת.
מָחָר בַּבֹּקֶר נָבוֹא לְבַקֶּרְךָ וְאָז, אָנוּ מְקַוִּים, תִּהְיֶה כְּבָר מֵת וּפִיךָ יִפָּתַח עַל כָּרְחֲךָ”.
וּבְדַבְּרָם אֶת הַדְּבָרִים הָאֵלֶּה, פָּנוּ וְהָלְכוּ לָהֶם.

------------------
יְדִידֶיהָ. הִתְחִילוּ הַב-הַב וְרוּ-רוּ לִשְׂרֹט בְּצִפָּרְנֵיהֶם
אֶת-הַדֶּלֶת הַסְּגוּרָה וּמֶה-מֶה הִכָּה אַף הוּא עָלֶיהָ בְּרַגְלָיו
וְכֻלָּם יַחַד קָרְאוּ בְּקוֹל: “חַיָּה, חַיָּה, בֹּאִי לְשַׂחֵק!” אַךְ
חַיָּה לֹא יָצְאָה. אָמְרָה הַיּוֹנָה גּוּ-גּוּ לַחֲבֵרֶיהָ: “אֲנִי
רוֹאָה אֶת-הַחַלּוֹן שֶׁל חֲדַר חַיָּה פָּתוּחַ. אָעוּף וְאֶרְאֶה מַה
קָּרָה”. עָפָה גּוּ-גּוּ, נִכְנְסָה בַּחַלּוֹן הַפָּתוּחַ וְרָאֲתָה אֶת
חַיָּה שׁוֹכֶבֶת בְּמִטָּתָהּ וְעֵינֶיהָ עֲצוּמוֹת. קָרְאָה גּוּ-גּוּ:

------------------
“אַחַר כָּךְ נַהֲרֹג גַּם אֶת אָבִיךָ!” “גַּם אֶת אָבִיךָ!” חָזַר הַשֵּׁנִי.
“לֹא, לֹא! אַל נָא תִּגְּעוּ בְּאָבִי לְרָעָה!” קָרָא פִּינוֹקְיוֹ בְּמַר לִבּוֹ.
אַךְ בְּקָרְאוֹ אֶת הַדְּבָרִים הָאֵלֶּה נִשְׁמַע קוֹל צִלְצוּל הַמַּטְבְּעוֹת בְּפִיו.
“הוֹי, נוֹכֵל עָרוּם! הִנֵּה כִּי כֵן טָמַנְתָּ אֶת הַכֶּסֶף בְּפִיךָ! הָרֵק כְּרֶגַע!” אַךְ פִּינוֹקְיוֹ לֹא נִכְנַע.
“אַ, אַתָּה שָׂם עַצְמְךָ חֵרֵשׁ? חַכֵּה אֵפוֹא, אָנוּ נַכְרִיחֲךָ לִפְלֹט אֶת הַכֶּסֶף מִפִּיךָ!” וְאַף כֵּן עָשׂוּ.

------------------
אַךְ בְּאוֹתוֹ עֶרֶב לֹא הוֹפִיעַ עוֹד פִּינוֹקְיוֹ בַּזִּירָה.
מִמָּחֳרַת הַיּוֹם בָּדַק רוֹפֵא הַבְּהֵמוֹת אֶת רַגְלָיו שֶׁל פִּינוֹקְיוֹ וְאָמַר, כִּי הוּא יִהְיֶה פִּסֵּחַ כָּל יָמָיו.
אָז אָמַר מְנַהֵל הַלַּהֲקָה לְחַמַּר הַקִּרְקָס: “לָמָּה לִי חֲמוֹר פִּסֵּחַ? אֵין אֶת נַפְשִׁי כְּלָל לְכַלְכְּלוֹ חִנָּם.
קוּם, הוֹצֵא אוֹתוֹ הַשּׁוּקָה וּמָכְרֵהוּ שָׁם”.
קָם הַחַמָּר וְהוֹצִיא אֶת הַחֲמוֹר הַשּׁוּקָה; עַד מְהֵרָה נִמְצָא קוֹנֶה.

------------------
אָמְרָה הָאֵם בְּבַת-צְחוֹק:
“מָה עוֹד מְבַקֶּשֶׁת אַתְּ, קְטַנָּתִי?”
עָלְתָה אֶרְאֶלָּה עַל בִּרְכֵּי אִמָּהּ, חִבְּקָה אוֹתָהּ
בִּזְרוֹעוֹתֶיהָ הַקְּטַנּוֹת וְאָמְרָה בְּקוֹל עָצוּב:
“כַּרְמֶלָּה לֹא תּוּכַל לְהִשְׁתַּתֵּף בַּחִזָּיוֹן, כִּי אֵין לָהּ
לְבוּשׁ שֶׁל פַּרְפָּר. אִם הִיא לֹא תִּשְׁתַּתֵּף, לֹא אֶשְׁתַּתֵּף
גַּם אָנִי”.
וּבְדַבְּרָהּ זָלְגוּ עֵינֶיהָ דְּמָעוֹת.
לִטְּפָה הָאֵם אֶת בִּתָּהּ וְאָמְרָה לָהּ:
“אַל תִּצְטָעֲרִי כָּל כָּךְ – אֲנִי אֶתְפֹּר לְבוּשׁ שֶׁל פַּרְפָּר

------------------
שְׁתֵּי הַיְּלָדוֹת מַלְבּוּשֵׁי פַּרְפָּר יָפִים וְהִשְׁתַּתְּפוּ
בַּהַצָּגָה. גַּם אִמָּהּ שֶׁל אֶרְאֶלָּה וְגַם אִמָּהּ שֶׁל כַּרְמֶלָּה
בָּאוּ לִרְאוֹת בַּחִזָּיוֹן. שְׁתֵּי הַחֲבֵרוֹת שִׂחֲקוּ, רָקְדוּ,
שָׁרוּ וְהָיוּ נֶחְמָדוֹת מְאֹד.
אַחֲרֵי הַהַצָּגָה הִצְטַלְּמוּ שְׁתֵּי הַחֲבֵרוֹת בִּלְבוּשֵׁיהֶן
וְהִזְמִינוּ שְׁתֵּי תְּמוּנוֹת גְּדוֹלוֹת.
וְעַד הַיּוֹם תְּלוּיָה תְּמוּנָה אַחַת בְּבֵית אֶרְאֶלָּה וּתְמוּנָה
אַחַת בְּבֵית כַּרְמֶלָּה.
------------------
הַשַּׁבְּלוּל הֶחָבִיב הַזֶּה עָשָׂה אֶת דַּרְכּוֹ מִן הַקּוֹמָה הָעֶלְיוֹנָה לְמַטָּה בְּתֵשַׁע שָׁעוֹת, לֹא פָּחוֹת וְלֹא יוֹתֵר! וְאָמְנָם עָיַף הַשַּׁבְּלוּל מִמַּהֲלָךְ רַב זֶה וְכֻלּוּ נָטַף זֵעָה.
“מַה זֶּה עָשִׂיתָ לְרַגְלְךָ?” שָׁאַל הַשַּׁבְּלוּל בִּצְחוֹק.
“לָמָה זֶה תָקַעְתָּ אוֹתָהּ בַּדֶּלֶת?” “אָסוֹן קָרַנִי; רְאֵה נָא, שַׁבְּלוּלִי חֲבִיבִי, אוּלַי תּוּכַל לְחַלְּצֵנִי מִן הַמֵּצַר!” “אֲבָל, בְּנִי, כָּאן דָּרוּשׁ נַגָּר, וַאֲנִי – מִיָּמַי לֹא עָסַקְתִּי בְּנַגָּרוּת”.

------------------
“הֵן יְכֹלוֹת לִמְשֹׁךְ לַיָּם”, אִם אֵין נוֹתְנִים “לְהִסְתָּלֵק”,
"הֵעִירָה שׁוּלַמִּית, יַלְדָּה כְּבַת שָׁלשׁ, שֶׁלֹּא יָכְלָה לְבַטֵּא
עֲדַיִן אֶת הָאוֹת “רֵישׁ”.
“כֵּן, כֵּן”, צָחֲקָה הָאֵם. “חַיּוֹת קְטַנּוֹת אֵלּוּ מְבִיאוֹת עַל
הַתַּרְנְגֹלוֹת מַחֲלוֹת וְלִפְעָמִים גַּם מָוֶת. הַתַּרְנְגֹלוֹת
עוֹשׂוֹת לָהֶן לִפְעָמִים אַמְבַּטְיוֹת שֶׁל חוֹל. הִנֵּה, הַבִּיטוּ,
יְלָדִים: שָׁם שׁוֹפֶכֶת עַל עַצְמָהּ הַתַּרְנְגֹלֶת הַלְּבָנָה חוֹל.

------------------
“וּמָתַי תָּשׁוּב?” “לֹא תָּשׁוּב לְעוֹלָם… אֶתְמוֹל הָלְכָה מִזֶּה עֲצוּבָה עַד מְאֹד; הִיא גָּעֲתָה, כְּאִלּוּ בִּקְּשָׁה לוֹמַר: פִּינוֹקְיוֹ מִסְכֵּן… לֹא אָשׁוּב לִרְאוֹתוֹ עוֹד… הַכָּרִישׁ בָּלַע אוֹתוֹ!…” “הָאֻמְנָם אָמְרָה כָּךְ?… אָכֵן, זוֹ הָיְתָה הִיא, הַפֵיָה הַיְּקָרָה שֶׁלִּי!” קָרָא פִּינוֹקְיוֹ בְּצַעַר וְזֶרֶם דְּמָעוֹת פָּרַץ מֵעֵינָיו.
הוּא בָּכָה וּבָכָה; לְבַסּוֹף מָחָה דִּמְעָה מֵעַל פָּנָיו וְהִתְחִיל מַצִּיעַ לְגֶּ’פֶּטוֹ מַצָּע קַשׁ.

------------------
לְהִצְטָרֵף אֲלֵיהֶם וּלְשַׂחֵק רְגָעִים אֲחָדִים. לוּ הָיָה הַכַּדּוּר
בְּיָדָהּ, הָיְתָה מַרְאָה בּוֹ נִפְלָאוֹת.
הִיא סוֹמֶכֶת אֶת הָעֲגָלָה לַגָּדֵר, פּוֹנָה אֶל הַיְּלָדִים וְקוֹרֵאת
בְּקוֹל מִתְחַנֵּן וְתוֹבֵעַ גַּם יָחַד:
“גַּם אֲנִי רוֹצָה לְשַׂחֵק!”
אַךְ קוֹלָהּ כְּקוֹל קוֹרֵא בַּמִּדְבָּר. אֵין שׁוֹמֵעַ לָהּ מֵאֵת
הַיְּלָדִים. הֵם רָצִים עַל יָדָהּ, נוֹגְעִים בָּהּ אֲפִילוּ בְּרוּצָם,
אַךְ אֵינָם מַרְגִּישִׁים בָּהּ, כְּאֵלּוּ הָיְתָה עַמּוּד שֶׁל

------------------
אַךְ אִישׁ לֹא שָׁעָה אֵלֶיהָ וְאֶל צַעֲקָתָהּ.
וְיַלְדָּה אַחַת, שֶׁנִּתְקְלָה בָּהּ בְּרוּצָהּ, נָזְפָה בָּהּ: “זוּזִי
מִכַּאן! הִתְיַצְּבָה לָהּ פֹּה עִם עֲגָלָהּ!”
לֵב הַיַּלְדָּה הִתְכַּוֵּץ בְּקִרְבָּהּ. מַדּוּעַ אֵין הַיְּלָדִים
מְצָרְפִים אוֹתָהּ לְמִשְׂחָקָם? הַאִם בִּגְלַל הָעֲגָלָה? וּמְלֵאַת
צַעַר תָפְשָׂה הַיַּלְדָּה אֶת הָעֲגָלָה, דָּחֲפָה אוֹתָהּ לְפָנֶיהָ
בְּכַעַס וְהִתְרַחֲקָה מִשָּׁם בְּחִפָּזוֹן, כְּשֶׁהִיא מְמַלְמֶלֶת
לְעַצְמָהּ מִתּוֹךְ דְּמָעוֹת: “גַּם אֲנִי רוֹצָה לְשַׂחֵק! גַּם

------------------
“אַל נָא תִּתְנַשֵׂא כָּל כָּךְ, שֶׂכְוִי שֶׁכְּמוֹתְךָ! אִם אֵין אַתָּה יָרֵא מִפָּנֵינוּ, אַף אֲנַחְנוּ אֵינֶנּוּ יְרֵאִים מִפָּנֶיךָ! שִׂים נָא אֶת לִבְּךָ וּזְכֹר, כִּי אַתָּה אֶחָד וַאֲנַחְנוּ – שִׁבְעָה אָנוּ!” “שִׁבְעָה זְבוּבִים עֲלוּבִים!” קָרָא פִּינוֹקְיוֹ וּמִלֵּא פִּיו שְׂחוֹק.

------------------
עָבְרוּ שְׁנֵי רְגָעִים – דְּמָמָה; עֲשָׂרָה רְגָעִים – אֵין קוֹל וְאֵין קֶשֶׁב! “יָדַעְתִּי!” אָמַר הַנַּגָּר דֻּבְדְּבָן, כְּשֶׁהוּא מֵיטִיב אֶת קַפְלֵטוֹ וּמַעֲמִיד פָּנִים צוֹחֲקִים.
“בָּרוּר כַּשֶּמֶשׁ בַּצָּהֳרַיִם: כָּל הַדָּבָר הַזֶּה אַךְ נִדְמָה לִי וְאִיש לֹא קָרָא כְּלָל ‘אוֹי’.
אָשׁוּבָה נָא לִמְלַאכְתִּי”.
אַךְ כֵּיוָן שֶׁלִּבּוֹ הָיָה מָלֵא פַּחַד, פָּתַח בְּשִׁירָה, כְּדֵי לְעוֹדֵד אֶת רוּחוֹ.
אַחַר סִלֵּק אֶת הַגַּרְזֶן הַצִּדָּה וְלָקַח אֶת הַמַּקְצוּעָה לְהַקְצִיעַ בָּהּ אֶת הָעֵץ.

------------------
לֹא יָכְלָה הַחֲסִידָה לְהָשִׁיב אֶת פְּנֵי הַזָּמִיר, כִּי כִּבְּדָה
וְאָהֲבָה אוֹתוֹ מְאֹד בִּגְלַל שִׁירָתוֹ הַיָּפָה. וּמִיָּד פָּרְשָׂה
אֶת כְּנָפֶיהָ וּבְטִיסָה אַחַת הִגִּיעָה לְצַמֶּרֶת הָעֵץ.
בִּרְאוֹת גַּבִּי אֶת הַחֲסִידָה, נָשָׂא אֵלֶיהָ אֶת יָדָיו הַקְּטַנּוֹת
וְהִתְחַנֵּן:
“סִלְחִי לִי, הַחֲסִידָה! בִּי נִשְׁבַּעְתִּי, כִּי לֹא אוֹסִיף עוֹד
לָגַעַת בְּקִנֵּי הָעוֹפוֹת לְרָעָה”.
אַךְ הַחֲסִידָה עוֹד פִּקְפְּקָה, אִם כְּדַאי לִסְלֹחַ לוֹ. אָמַר לָהּ
הַזָּמִיר:

------------------
עוֹד אֶתְמוֹל בָּעֶרֶב בְּבֵית מַנְגְ’יָפוֹקוֹ כִּמְעַט שֶׁ… אַלְלַי! קֹר עוֹבֵר בְּכָל גּוּפִי מִדֵי זָכְרִי זֹאת! “וּבְכֵן יֵשׁ בְּדַעַתְךָ לָשׁוּב הַבַּיְתָה?” אָמַר הַשּׁוּעָל, “לֶךְ-לְךָ אֵפוֹא, אַךְ דַּע כִּי רָעָה רָדֹף תִּרְדֹּף אַחֲרֶיךָ”.
“רָדֹף תִּרְדֹּף אַחֲרֶיךָ!” חָזַר הֶחָתוּל אַף הוּא.
“עַיֵּן הֵיטֵב בַּדָּבָר, פִּינוֹקְיוֹ, וּשְׁקֹל אֶת מַעֲשֶׂיךָ, אַתָּה פּוֹנֶה עֹרֶף לָאֹשֶׁר”.
“לָאֹשֶׁר!” חָזַר הֶחָתוּל.

------------------
דָּנִי וְיוֹרָם
דָּנִי גָּר בִּשְׁכֵנוּת עִם יוֹרָם. דָּנִי הוּא בֶּן שֵׁשׁ שָׁנִים
וְיוֹרָם – בֶּן אַרְבַּע. כָּל יוֹם אַחֲרֵי הַצָּהֳרַיִם מְבַלֶּה דָּנִי
בְּחֶבְרַת יוֹרָם. שְׁנֵיהֶם מְשַׂחֲקִים בְּרַכֶּבֶת, בְּקֻבִּיּוֹת
וּבְכַדּוּר. בְּיִחוּד חָבִיב עֲלֵיהֶם הַמִּשְׂחָק “מוֹרֶה וְתַלְמִיד”.
מוּבָן מֵאֵלָיו, שֶׁדָּנִי הוּא הַמּוֹרֶה וְיוֹרָם הוּא הַתַּלְמִיד.
דָּנִי מְלַמֵּד אֶת יוֹרָם לָשִׁיר וּלְדַקְלֵם. יֵשׁ אֲשֶׁר הוּא עוֹנֵשׁ
אֶת תַּלְמִידוֹ. “יוֹרָם, לֵךְ עֲמֹד בַּפִּנָּה!”

------------------
רָמִי וְכַלְבּוֹ
לְרָמִי יֵשׁ כֶּלֶב קָטָן וּשְׁמוֹ זָרִיז. רָמִי אוֹהֵב מְאֹד אֶת זָרִיז
וּמְשַׂחֵק עִמּוֹ בִּשְׁעוֹת הַפְּנַאי. הוּא מְלַמֵּד אוֹתוֹ לִהְיוֹת
מְנֻמָּס וְלֹא לִנְגֹּעַ בְּאִישׁ לְרָעָה.
רָמִי זוֹרֵק מַקֵּל קָטָן וְקוֹרֵא:
“זָרִיז, רוּץ וְהָבֵא אֶת הַמַּקֵּל!”
וְזָרִיז רָץ כְּרֶגַע וּמֵבִיא.
“זָרִיז, הָבֵא לִי אֶת הַנַּעַל!”
וְהוּא מֵבִיא מִיָּד.
כֶּלֶב נָבוֹן מְאֹד הוּא זָרִיז.
בְּכָל בֹּקֶר, כְּשֶׁרָמִי הוֹלֵךְ לְבֵית-הַסֵּפֶר, מְהַלֵּךְ זָרִיז

------------------
רְצוֹנִי, שֶׁהַכֶּבֶשׂ שֶׁלִּי יִהְיֶה צָלוּי יָפֶה יָפֶה”.
כִּשְׁמֹעַ אַרְלֶקִין אֶת הַדְּבָרִים הָאֵלֶּה יוֹצְאִים מִפִּי אֲדוֹנָיו, נִבְהַל מְאֹד.
בִּרְכָּיו כָּשְׁלוּ וְהוּא נָפַל מְלֹא קוֹמָתוֹ אַרְצָה.
לְמַרְאֵה הַמַּחֲזֶה הַמְּזַעְזֵעַ הַזֶּה, נָפַל פִּינוֹקְיוֹ לְרַגְלֵי בַּעַל הַתֵּאטְרוֹן וְהִתְחִיל מִתְחַנֵּן, כְּשֶׁדִּמְעוֹתָיו הַחַמּוֹת זוֹלְגוֹת מֵעֵינָיו עַל זְקָנוֹ שֶׁל מַנְגְ’יָפוֹקוֹ: “חוּסָה נָא, הָאָדוֹן מַנְגְ’יָפוֹקוֹ!..” “פֹּה אֵין אֲדוֹנִים!” עָנָהוּ בַּעַל הַתֵּאַטְרוֹן קָשׁוֹת.

------------------
מַה לַעֲשׂוֹת? הָיוּ לְפָנָיו שְׁתֵּי דְּרָכִים לִשְׁבֹּר אֶת רַעֲבוֹנוֹ: לְבַקֵּשׁ עֲבוֹדָה אוֹ לְבַקֵּשׁ נְדָבָה.
לִפְשֹׁט יָד הִתְבַּיֵשׁ מְאֹד: אָבִיו הָיָה אוֹמֵר תָּמִיד, כִּי רַק חוֹלִים וּזְקֵנִים מֻתָּרִים לִפְשֹׁט יָד.
רַק הֵם רְאוּיִים כִּי נָחוּס וּנְרַחֵם עֲלֵיהֶם.
שְׁאָר בְּנֵי-הָאָדָם חַיָּבִים לַעֲבֹד וּלְהַרְוִיחַ אֶת לַחְמָם בִּיגִיעַ כַּפֵּיהֶם.

------------------
הוּא קָנָה בַּכְּפָר הַסָּמוּךְ סֵפֶר עָבֶה, חֲסַר-שַׁעַר, וּבוֹ לָמַד לִקְרֹא.
כֵּן חִדֵּד לְעַצְמוֹ מַקֵּל קָטָן, שֶׁהָיָה טוֹבְלוֹ בְּבַקְבּוּק קָטָן שֶׁל מִיץ דֻּבְדְּבָנִים וְהִשְׁתַּדֵּל לְהִתְאַמֵּן בִּכְתִיבָה.
סוֹף דָּבָר, בְּמִרְצוֹ וּבְהִתְמַסְּרוּתוֹ לַעֲבוֹדָתוֹ הִצְלִיחַ לֹא רַק לְכַלְכֵּל בְּכָבוֹד אֶת אָבִיו וּלְסַפֵּק לוֹ אֶת כָּל צְרָכָיו, אֶלָּא גַּם לַחֲסֹךְ מְעַט כֶּסֶף לִקְנוֹת לְעַצְמוֹ בְּגָדִים חֲדָשִׁים.

------------------
 וּכְשֶׁתָּמוּת, תִּפְתַּח אֶת פִּיךָ וְנִקַּח אֶת הַכֶּסֶף’…” “וְהֵיכָן הֵם עַכְשָׁו הַמַּטְבְּעוֹת שֶׁלְּךָ?” שָׁאֲלָה אוֹתוּ הַפֵיָה.
“אָבְדוּ וְאֵינָם”, עָנָה פִּינוֹקְיוֹ.
כִּחֵשׁ לָהּ: הוּא טָמַן אֶת הַכֶּסֶף בְּכִיסוֹ.
הוּא טֶרֶם סִיֵּם אֶת דְּבָרָיו, וְחָטְמוֹ הָאָרֹךְ נִתְאָרֵךְ פִּתְאֹם עוֹד כְּדֵי שְׁתֵּי אֶצְבָּעוֹת.
“הֵיכָן אָבַד?” “כָּאן, בַּיַּעַר”.
אַחֲרֵי שֶׁשִׁקֵּר בַּפַּעַם הַשְּׁנִיָּה, גָּדַל חָטְמוֹ עוֹד יוֹתֵר.

------------------
“לָמָּה?” הִתְמַרְמֵר פִּינוֹקְיוֹ.
“רָצִינוּ שֶׁלֹּא תֵּלֵךְ לְבֵית-הַסֵּפֶר וְתֵלֵךְ עִמָּנוּ.
אֵיךְ לֹא תֵּבוֹשׁ לִהְיוֹת דַּיְקָן וְחָרוּץ כָּל כָּךְ? לִלְמֹד כָּל כָּךְ הַרְבֵּה?” “מַה זֶה מַפְרִיעַ לָכֶם?” “כִּי בִּגְלָלְךָ בָּז לָנוּ הַמּוֹרֶה…” “הָכֵּיצַד?” “הַמּוֹרֶה מַעֲמִיד אוֹתְךָ תָּמִיד לְמוֹפֵת לָנוּ בְּחָרִיצוּתְךָ וּבִשְׁקִידָתְךָ.

------------------
פִּתְאֹם הִרְגִּישׁ גֶּ’פֶּטוֹ, כִּי מִישֶׁהוּ סִלֵּק אֶת קַפְלֵטו מֵעַל רֹאשׁוֹ.
הוּא הִפְנָה אֶת רֹאשׁוֹ וְעֵינָיו רָאוּ אֶת קַפְלֵטוֹ הַצָּהֹב בִּידֵי הַלֵּיצָן! “פִּינוֹקְיוֹ, הָשֵׁב לִי מִיָּד אֶת קַפְלֵטִי!” צָעַק גֶּ’פֶּטוֹ.
אַךְ פִּינוֹקְיוֹ לֹא שָׂם לֵב לְדִבְרֵי הַזָּקֵן, חָבַשׁ אֶת הַקַּפְלֵט לְרֹאשׁוֹ, וְהָרֹאשׁ כֻּלּוֹ נֶעְלַם תַּחְתָּיו.

------------------
הָבַּטָּלָה – אֵם כָּל חַטָּאת! מַחֲלָה נוֹרָאָה הִיא הַבַּטָּלָה, וְיֵשׁ לְרַפֵּא אוֹתָהּ עוֹד בִּימֵי הַיַּלְדוּת; שֶׁאִם לֹא כֵן, תִּדְבַּק בְּךָ הַמַּחֲלָה גַּם בִּהְיוֹתְךָ לְאִישׁ וְאָז לֹא תּוּכַל לְהֵרָפֵא.
יִשְׁמָרְךָ אֱלֹהִים מִמַּחֲלָה זוֹ!” דִּבְרֵי הַפֵיָה נִכְנְסוּ לְלִבּוֹ שֶׁל פִּינוֹקְיוֹ.

------------------
הוּא נִבְהַל מְאֹד וּמִהֵר לְתַקֵּן אֶת דְּבָרָיו: “אַךְ לָצוֹן חָמַדְתִּי לִי! מַכִּיר אֲנִי הֵיטֵב אֶת פִּינוֹקְיוֹ וְיָכוֹל אֲנִי לְהָעִיד עָלָיו, כִּי אָמְנָם פֶּרֶא אָדָם הוּא, יֶלֶד רָע בְּהֶחְלֵט וְעַצְלָן מֵאֵין כָּמוֹהוּ; בִּמְקוֹם לָשֶׁבֶת בְּבֵית-הַסֵּפֶר הוּא מִתְחַבֵּר אֶל יְלָדִים רָעִים, הוֹלֵךְ בָּטֵל כָּל הַיָּמִים וְרוֹדֵף רוּחַ!” אַךְ גָּמַר אֶת דְּבָרָיו אֵלֶּה, וּמִיָּד נִתְקַצֵּר אַפּוֹ וְשָׁב וְהָיָה כְּבָרִאשׁוֹנָה.

------------------
לְיוֹסֵף חֲבֵרָם. יוֹסֵף לָקַח אִתּוֹ מַעְדֵּר וּשְׁלָשְׁתָּם יָצְאוּ
מִן הֶחָצֵר. יוֹסֵף בָּרֹאשׁ וְהַמַּעְדֵּר בְּיָדוֹ וּמִיכָאֵל
וֶאֱלִישֶׁבַע אַחֲרָיו, נוֹשְׂאִים אֶת פְּזִיזָה, הוֹלְכִים הָלֹךְ
וּבָכֹה. בַּדֶּרֶךְ נִלְווּ אֲלֵיהֶם עוֹד יְלָדִים וְיַחַד בָּאוּ אֶל
מִחוּץ לַמּוֹשָׁבָה. שָׁם חָפְרוּ קֶבֶר קָטָן מִתַּחַת לְעֵץ שָׁקֵד,
הוֹרִידוּ בּוֹ אֶת פְּזִיזָה וְכִסּוּהָ בֶּעָפָר. מִיכָאֵל תָּחַב אֶת
לוּחַ הָעֵץ הַקָּטָן לִמְרַאֲשׁוֹתֵי פְּזִיזָה וְכָתַב עָלָיו בְּפֶחָם:

------------------
פֶּרֶק שְׁלֹשִׁים וְשִׁשָּׁה: פִּינוֹקְיוֹ חָדֵל לִהְיוֹת לֵיצָן וְנַעֲשֶׂה יֶלֶד כְּכָל הַיְּלָדִים.
פִּינוֹקְיוֹ מִהֵר לִשְׂחוֹת אֶל הַחוֹף.
וְהִנֵּה הִרְגִּישׁ שֶׁאָבִיו, הַיּוֹשֵׁב עָלָיו וְרַגְלָיו נִגְרָרוֹת בַּמַּיִם, רוֹעֵד כְּמוֹ בְּקַדַּחַת.
הֲמִצִנָּה אוֹ מִפַּחַד רָעַד הַזָּקֵן? מִי יוֹדֵעַ! אֶפְשָׁר שֶׁמִּזֶּה וּמִזֶּה גַּם יַחַד.

------------------
בֵּין הַזּוֹכִים בַּחֲנִינָה הָיָה גַּם פִּינוֹקְיוֹ.
בְּבֹקֶר לֹא עָבֹת אֶחָד נִפְתְּחָה פִּתְאֹם דֶּלֶת הַתָּא הַקָּטָן, שֶׁבּוֹ הָיָה פִּינוֹקְיוֹ אָסוּר, וְשׁוֹמֵר בֵּית-הַסּהַר הוֹדִיעַ לוֹ: “מַר פִּינוֹקְיוֹ, כְּבוֹדוֹ חָפְשִׁי וְהָרְשׁוּת בְּיָדוֹ לַעֲזֹב אֶת בֵּית-הַסֹּהַר וְלָלֶכֶת אֶל כָּל אֲשֶׁר יִרְצֶה”.
וּבְדַבְּרוֹ אֶת הַדְּבָרִים הָאֵלֶּה הֵסִיר הַשּׁוֹמֵר אֶת כּוֹבָעוֹ בְּכָבוֹד רַב, הִשְׁתַּחֲוָה אַפַּיִם אַרְצָה וּבֵרְכוֹ לְשָׁלוֹם.

------------------
שֶׁחוֹלָה הִיא נָעֳמִי? לֹא, אֵין הִיא חוֹלָה כְּלָל. אִם יֵשׁ אֶת
נַפְשְׁכֶם, הֲרֵינִי לְסַפֵּר לָכֶם מַה שֶּׁיָּדוּעַ לִי עַל אֹדוֹתֶיהָ.
נָעֳמִי זוֹ בַּת יְחִידָה הִיא לְהוֹרֶיהָ, הָאוֹהֲבִים אוֹתָהּ אַהֲבָה
עַזָּה. כָּל מַה שֶׁהִיא שׁוֹאֶלֶת מֵהֶם, מִיָּד הֵם נוֹתְנִים לָהּ.
אֵין כִּמְעַט יוֹם, שֶׁלֹּא יִקְנוּ לָהּ אֵיזֶה צַעֲצוּעַ. כָּל
הַיְּדִידִים וְהַיְּדִידוֹת הַבָּאִים לְהוֹרֵי נָעֳמִי מְבִיאִים לָהּ
דְּבָרִים טוֹבִים: סֻכָּרִיּוֹת, מַסְתִּיק, שׁוֹקוֹלָד וְעוּגוֹת

------------------
“וּבְכֵן, יְדִידִי מַר גֶּ’פֶּטוֹ”, אָמַר הַנַּגָּר בְּקוֹל מְפֻיָּס, “בַּמָּה אוּכַל לְכַבֶּדְךָ?” “זָקוּק אֲנִי לְגֶזֶר-עֵץ כְּדֵי לַחֲרֹט מִמֶּנּוּ אֶת הַלֵּיצָן שֶּלִי, וְהִנֵּה בָּאתִי לְבַקֵּש מִמְּךָ כִּי תִּתֵּן לִי גֶּזֶר-עֵץ מַתְאִים”.
הַנַּגָּר אַנְטוֹנְיוֹ שָׂמַח מְאֹד לִשֵׁמַע דְּבָרִים אֵלֶּה, כִּי גָּדוֹל הָיָה רְצוֹנוֹ לְהִפָּטֵר מִבּוּל-עֵץ מְשֻׁנֶּה זֶה.
לָכֵן נִגַּשׁ אֶל הַסַּפְסָל, לָקַח אֶת בּוּל-הָעֵץ כְּדֵי לְתִתּוֹ לִידִידוֹ.

------------------
“לֹא כָּל כַּךְ קָשָׁה”, אָמַר גָּדִי. “אַךְ אֵין הַתְּשׁוּבָה שֶׁלִּי
מַתְאִימָה לַתְּשׁוּבָה שֶׁבְּסוֹף הַסֵּפֶר”.
“וַדַּאי נָפְלָה אֶצְלְךָ טָעוּת בַּחִבּוּר אוֹ בַּחִסּוּר”, אָמְרָה
הָאֵם “לֵךְ בְּדֹק בְּסַבְלָנוּת אֶת עֲבוֹדָתֶךָ”.
“אֲבָל אֵין לִי סַבְלָנוּת!” הִתְאוֹנֵן גָּד.
“לִמּוּד הַחֶשְׁבּוֹן”, אָמְרָה הַאָם, “הוּא לִמּוּד שֶׁל סֵדֶר, שֶׁל
דִּיּוּק וְשֶׁל סַבְלָנוּת. בְּלִי דְּבָרִים אֵלֶּה אִי אֶפְשָׁר
לִפְתֹּר שׁוּם שְׁאֵלָה בַּחַיִּים. לֵךְ אֶל הַנְּמָלָה, גָּדִי, רְאֵה
דְרָכֶיהָ וַחֲכָם!”

------------------
פֶּרֶק עֶשְׂרִים וְאַרְבָּעָה: פִּינוֹקְיוֹ מַגִּיעַ לְאִי הַדְּבוֹרִים וּמוֹצֵא שָׁם אֶת הַפֵיָה שֶׁלּוֹ.
כָּל הַלַּיְלָה שָׂחָה פִּינוֹקְיוֹ בְּלִי הֶפְסֵק, כִּי קִוָּה לָבוֹא בְּעוֹד מוֹעֵד לְעֶזְרַת אָבִיו הַטּוֹבֵעַ.
הוֹי, מַה נוֹרָא הָיָה הַלַּילָה הַהוּא! גֶּשֶׁם שׁוֹטֵף, בָּרָד, קוֹלוֹת וּבְרָקִים וְאֵש מִתְלַקַּחַת בְּתוֹךְ הַבָּרָד, וְהַיָּם הָיָה לְחֶרְדַּת אֱלֹהִים! לְעֵת הַשַּׁחַר רָאָה פִּינוֹקְיוֹ רְצוּעַת אֲדָמָה אֲרֻכָּה.
הָיָה זֶה אִי בְּלֵב הַיָּם.

------------------
הַשּׁופֵט הֶרְאָה לָהֶם עַל פִּינוֹקְיוֹ וְאָמַר: “הֶעָלוּב הַזֶּה קָרָהוּ אָסוֹן; גָּנְבוּ מִמֶּנּוּ אֶת כָּל כַּסְפּוֹ – אַרְבָּעָה מַטְבְּעוֹת זָהָב; אִסְרוּ אוֹתוֹ וְהוֹשִׁיבוּהוּ בְּבֵית-הַסֹּהַר”.
כִּשְׁמֹעַ פִּינוֹקְיוֹ אֶת גְּזַר-דִּינוֹ שֶׁל הַשּׁוֹפֵט, פָּג לִבּוֹ מִתִּמָּהוֹן וְאָמַר לְהָשִׁיב דְּבָרִים וּלְבָאֵר, אַךְ הַשּׁוֹטְרִים סָתְמוּ אֶת פִּיו וְהוֹבִילוּהוּ לְבֵית-הַסֹּהַר.

------------------
בַּקְּעָרָה הָיָה לֶחֶם, תַּרְנְגֹלֶת צְלוּיָה וְאַרְבָּעָה אֲפַרְסְקִים גְּדוֹלִים.
“הִנֵּה אֲרוּחַת הַבֹּקֶר, שֶׁהַפֵיָה שׁוֹלַחַת לְךָ”, אָמַר הַשַּׁבְּלוּל.
לְמַרְאֶה הַמַּאֲכָלִים הָאֵלֶּה נָחָה דַּעְתּוֹ שֶׁל הַלֵּיצָן.
אַךְ מַה גְּדוֹלָה הָיְתָה אַכְזָבָתוֹ בְּהִוָּכְחוֹ לָדַעַת, כִּי הַלֶּחֶם נַעֲשָׂה מִגֶּבֶס, הַתַּרְנְגֹלֶת – מִקַּרְטוֹן, וְאַרְבַּעַת הָאֲפַרְסְקִים – מִבַּהַט, וְכֻלָּם נִצְבְּעוּ מַעֲשֵׂה יְדֵי אָמָּן, עַד שֶׁנִּרְאוּ כְּטִבְעִיִּים.

------------------
וְהַמַּטְבְּעוֹת מִתְנוֹעֲעִים לְרוּחַ הַיּוֹם וּמַשְׁמִיעִים קוֹל צִלְצוּל: “דִּין, דִּין, דִּין!” כְּאוֹמְרִים: “כָּל דִּצְרִיךְ יֵיתֵי וְיִטֹּל!” רָצָה פִּינוֹקְיוֹ לִשְׁלֹחַ אֶת יָדוֹ אֶל מַטְבְּעוֹת הַזָּהָב וְלָקַחַת מֵהֶם חָפְנַיִם, וְהִנֵּה דְּפִיקָה עַל דֶּלֶת חַדְרוֹ – וַיִיקַץ.
בְּפֶתַח הַדֶּלֶת עָמַד בַּעַל הַמָּלוֹן אֲשֶׁר בָּא לְעוֹרְרוֹ וּלְהַגִּיד לוֹ כִּי הִגִּיעָה שְׁעַת חֲצוֹת.
“וַחֲבֵרַי מוּכָנִים?” שָׁאַל הַלֵּיצָן.

------------------
“מִי הִגִּיעַ?” שָׁאַל פִּינוֹקְיוֹ.
“הַמֶּרְכָּבָה הַבָּאָה לְקַחְתֵּנוּ.
וּבְכֵן אֵפוֹא, הֲתִסַּע עִמָּנוּ?” שָׁאַל פְּתִילָה.
“הַאֱמֶת הַדָּבָר, כִּי בְּאֶרֶץ זוֹ פְּטוּרִים הַיְּלָדִים מֵעֹל תּוֹרָה?” הוֹסִיף פִּינוֹקְיוֹ לִשְׁאֹל.
“פְּטוּרִים, פְּטוּרִים לַחֲלוּטִין!” “אֶרֶץ חֶמְדָּה…! אֶרֶץ חֶמְדָּה…! בֶּאֱמֶת, אֶרֶץ חֶמְדָּה!…” וְהִנֵּה הִגִּיעָה הַמֶּרְכָּבָה, חֶרֶשׁ בְּלִי שָׁאוֹן, כִּי הַגַּלְגַּלִּים הָיוּ עֲטוּפִים סְחָבוֹת.

------------------
וְיוֹרָם עוֹמֵד בַּפִּנָּה. אֵין הוּא מִתְרַעֵם עַל דָּנִי: הֲלֹא מוֹרֶה
הוּא!
יוֹם אֶחָד נִכְנַס דָּנִי אֶל יוֹרָם וּבְשׂוֹרָה בְּפִיו:
“דַּי, כְּבָר גָּמַרְתִּי אֶת הַגַּן וּבְקָרוֹב אַתְחִיל לָלֶכֶת לְבֵית
הַסֵּפֶר”.
“וַאֲנִי”, אוֹמֵר יוֹרָם בְּגַאֲוָה, “כְּבָר גָּמַרְתִּי אֶת הַבַּיִת
וּבְקָרוֹב אַתְחִיל לִלְמֹד בַּגָּן”.
“אֲנִי אֶלְמַד בַּגִּמְנַסְיָה”, מִתְפָּאֵר דָּנִי, “שָׁם לוֹמֶדֶת גַּם
אֲחוֹתִי”.
“גַּם אֲנִי רוֹצֶה לִלְמֹד בַּגִּמְנַסְיָה”, מִתְחַנֵּן יוֹרָם לְפָנָיו.

------------------
“בְּאֵיזֶה עֹנֶשׁ עוֹנְשִׁים אוֹתָם?” שָׁאַל גָּדִי. “בְּעֹנֶשׁ כֶּסֶף”,
אָמְרָה הַמּוֹרָה, “אַךְ לִפְעָמִים מוֹשִׁיבִים אוֹתָם
בְּבֵית-הַסֹּהַר”. גָּדִי הִרְהֵר רֶגַע וְשָׁאָל: “הַאִם גַּם אֲנִי
אֲקַבֵּל עֹנֶשׁ?” “כְּמוּבָן!” עָנְתָה הַמּוֹרָה וְהֶעֱמִידָה פָּנִים
קָשִׁים. “אֵיזֶה עֹנֶשׁ?” שָׁאַל גָּדִי בְּפָחַד. אָמְרָה לוֹ הַמּוֹרָה:
“עָלֶיךָ לָלֶכֶת מִיָּד אֶל הַשַּׁמָּשׁ וּלְבַקֵּשׁ מִמֶּנּוּ מַיִם
וַחֲתִיכַת בַּד נָקִי. אַחַר תַּעֲמֹד וּתְנַקֶּה הֵיטֵב אֶת הַקִּיר”.

------------------
אֶלִי הֵנִיעַ בְּיָדוֹ בְּיֵאוּשׁ: “לֹא כְּדַאי, בֶּנִי! נִמְאַס לִי
הַדָּבָר. גַּם לְמָרְדְּכַי יֵשׁ אֵם וְגַם הִיא תַּטִּיף לָנוּ
בְּוַדַּאי מוּסָר. כָּל הָאִמָּהוֹת קָשְׁרוּ עָלֵינוּ קֶשֶׁר הַשָּׁנָה”.
“וְאִמָּא שֶׁלְּךָ?” שָׁאַל בֶּנִי, “מַה הִיא אוֹמֶרֶת?” אֶלִי עָצַר
בְּלֶכְתּוֹ, הֵצִיץ בִּפְנֵי בֶּנִי וְאָמָר: “לִי אֵין אִמָּא. הִיא
מֵתָה לִפְנֵי שָׁנָה. כְּלוּם לֹא יָדָעְתָּ?”
“לֹא יָדַעְתִּי,” הִצְטַדֵּק בֶּנִי.
אֶלִי נִשְׁאַר עוֹמֵד עוֹד רֶגַע עַל יַד חֲבֵרוֹ וְעַל פָּנָיו שָׁכְנָה

------------------
מָסְרוּ לוֹ אֶת הַכֶּלֶב וְהָלְכוּ לָהֶם. נֹעַם הִתִּיר אֶת הַחֶבֶל
מֵעַל צַוַּאר הַכֶּלֶב וְאָמַר לוֹ:
“יָכוֹל אַתָּה לָלֶכֶת, חָפְשִׁי אָתָּה!”
אַךְ הַכֶּלֶב נִשְׁאַר עוֹמֵד. הוּא הִבִּיט אֶל נֹעַם בְּעֵינַיִם
מְפִיקוֹת תּוֹדָה, כְּאוֹמֵר:
“אֶל אֲשֶׁר תֵּלֵךְ – אֵלֵךְ”.
נֹעַם לֹא יָכֹל לְגָרֵשׁ אוֹתוֹ מֵעַל פָּנָיו וְהִרְשָׁהוּ לָלֶכֶת
אַחֲרָיו. עַל יַד חֲצַר בֵּיתוֹ אָמַר לַכֶּלֶב:
“חַכֵּה פֹּה; עָלַי לָקַחַת דְּבָרִים עִם אִמָּא: אֵין הִיא מְחַבֶּבֶת
כְּלָבִים”.

------------------
הַיַּעֲלֶה בְּיָדִי לַעֲשׂוֹת לִי חֲבִתָּה? לֹא, מוּטָב אֶצְלֶה אוֹתָה עַל גַבֵּי צַּלַּחַת-בְּדִיל!… וְאוּלַי טוֹב יוֹתֵר לְטַגֵּן אוֹתָה עַל מַחֲבַת? וְאוּלַי טוֹב מִזֶּה וּמִזֶּה לְבַשֵּׁל אוֹתָהּ רַכָּה? לֹא, אֵין לִי טוֹב מֵאֲשֶׁר לִצְלוֹתָהּ בְּצַלַּחַת-בְּדִיל, אוֹ לְטַגְּנָהּ עַל מַחֲבַת! רָעֵב אֲנִי מְאֹד!” 
------------------
“יְדִידִי הַיָּקָר”, אָמְרָה הַמַּרְמִיטָה בְּקוֹל מַרְגִּיעַ, “לַשָּׁוְא תְּלוּנוֹתֶיךָ, גְּזֵרָה הִיא וְאֵין לַהֲשִׁיבָהּ.
כָּל אוֹתָם הַיְּלָדִים שֶׁנַּפְשָׁם קָצָה בַּלִּמּוּדִים, בְּבֵית-הַסֵּפֶר וּבַסְּפָרִים וְהַמְּבַלִּים אֶת יְמֵיהֶם בְּמִשְׂחָקִים וּבְבַטָּלָה סוֹפָם שֶׁהֵם נֶהְפָּכִים לַחֲמוֹרִים”.
“הַאֱמֶת דִּבַּרְתְּ?” שָׁאַל הַלֵּיצָן וּדְמָעוֹת זָלְגוּ מֵעֵינָיו.
“אֱמֶת וְיַצִּיב”, עָנְתָה הַמַּרְמִיטָה, “אֲבָל עַכְשָׁו לַשָּׁוְא דִּמְעוֹתֶיךָ; הָיִיתָ צָרִיךְ לִרְאוֹת אֶת הַנּוֹלָד”.

------------------
הַכֶּסֶף, נָתַן אֶת חֶלְקוֹ גַּם הוּא וְהָלַךְ לִקְרֹא לַזַּגָּג.
בַּדֶּרֶךְ קָנָה צְרוֹר פְּרָחִים יָפֶה.
לְאַחַר שֶׁנִּקְבְּעָה הַשִּׁמְשָׁה, הִגִּישׁ אַמְנוֹן אֶת הַפְּרָחִים
לְאֵשֶׁת הַנַּגָּר, בִּקֵּשׁ מִמֶּנָּה וּמֵהַנַּגָּר סְלִיחָה בִּשְׁמוֹ
וּבְשֵׁם חֲבֵרָיו עַל הַצַּעַר שֶׁנִּגְרַם לָהֶם וְהִבְטִיחַ,
שֶׁלְּהַבָּא יִהְיוּ זְהִירִים יוֹתֵר. הַנַּגָּר חָבַט בְּחִבָּה עַל
שִׁכְמוֹ שֶׁל אַמְנוֹן וְאָמַר לוֹ:
"לֵךְ לְשָׁלוֹם, אַמְנוֹן! יֶלֶד טוֹב וְהָגוּן אָתָּה.
יִרְבּוּ כָּמוֹךָ בְּיִשְׂרָאֵל!"
------------------
לֹא עָבְרוּ רְגָעִים אֲחָדִים וְזָרִיז בָּא וְהַקַּלְמָר בְּפִיו.
כַּאֲשֶׁר לֹא מָצָא אֶת רָמִי, נִגַּשׁ אֶל דֶּלֶת הַמַּחְלְקָה
וְהִתְחִיל מְגָרֵד אוֹתָהּ בְּרַגְלוֹ.
הַמּוֹרֶה פָּתַח אֶת הַדֶּלֶת וְהִנֵּה כֶּלֶב קָטָן לְפָנָיו וּבְפִיו
קַלְמָר.
“לְמִי הַכֶּלֶב הַזֶּה?” שָׁאַל הַמּוֹרֶה אֶת הַיְּלָדִים.
רָמִי קָם וְאָמַר:
“שֶׁלִּי, אֲדוֹנִי! שָׁכַחְתִּי אֶת קַלְמָרִי וְשָׁלַחְתִּי אֶת
כַּלְבִּי הַקָּטָן לַהֲבִיאוֹ לִי”.
כְּשֶׁרָאָה זָרִיז אֶת רָמִי, רָץ לִקְרָאתוֹ, הִנִּיחַ לְפָנָיו אֶת

------------------
לֶקַח טוֹב
כָּל הַיְּלָדוֹת בְּכִתָּה ב' אוֹהֲבוֹת מְאֹד אֶת צִלָּה חֲבֶרְתָּן.
אוֹמְרוֹת הֵן, שֶׁאֵין כָּמוֹהָ יַלְדָּה חֲמוּדָה וַחֲבֵרָה נֶאֱמָנָה.
לְפִי דִּבְרֵיהֶן, בְּרוּכָה הִיא בְּכָל הַמִּדּוֹת הַטּוֹבוֹת. כָּל זֶה
נָכוֹן מְאֹד וְאַף-עַל-פִּי-כֵן הָיְתָה בָּהּ מִדָּה אַחַת לֹא טוֹבָה:
הִיא הָיְתָה צַיְתָּנִית. כְּשֶׁהָיְתָה רוֹאָה שְׁתֵּי חֲבֵרוֹת
מַמְתִּיקוֹת סוֹד, מִיָּד הָיְתָה נִגֶּשֶׁת וּמַטָּה אֹזֶן לִשְׁמֹעַ אֶת
הַסּוֹד. הִיא לֹא הִתְבַּיְּשָׁה אֲפִילוּ לְהַאֲזִין לְשִׂיחָתָם שֶׁל

------------------
יַחַד אֶת כָּל הַבַּיִת וּמָה הַצְּעָקָה הַזֹּאת פִּתְאֹם? וַדַּאי
מִתְרַגֶּלֶת הִיא לִצְעֹק, שֶׁהֲרֵי גַּם הִיא תִּהְיֶה אֵם
לִכְשֶׁתִּגְדָּל.
וְכֵיוָן שֶׁאֵין אֲנִי מוֹצֵא לִי מְנוּחָה בַּבַּיִת, הֲרֵינִי מְטַפֵּס
וְעוֹלֶה עַל הָעֲלִיָּה. שָׁם בָּטוּחַ אֲנִי, לֹא יְצָעֲרֵנִי אִישׁ.
אֶת הָעֲלִיָּה אֲנִי אוֹהֵב תָּמִיד. אוֹהֵב אֲנִי אֶת הַשֶּׁקֶט וְאֶת
הַסּוֹד שֶׁבָּעֲלִיָּה. מִדֵּי שַׁבָּת בְּשַׁבַּתּוֹ, כְּשֶׁהָיָה אָבִי
לוֹקֵחַ מִמֶּנִּי אֶת נְעָלַי, שֶׁלֹּא אֶהְיֶה רָץ בִּרְחוֹבוֹת הָעִיר

------------------
חֲבוּרוֹת, חֲבוּרוֹת שִׂחֲקוּ הַיְּלָדִים בְּמִשְׂחֲקֵיהֶם, זֶה שִׂחֵק בֶּאֱגוֹזִים, זֶה בִּסְבִיבוֹן וְזֶה בְּכַדּוּר; אֶחָד רָכַב עַל אוֹפַנַּיִם, אֶחָד עַל סוּס-עֵץ; הָיוּ שֶׁשִּׂחֲקוּ בְּמַחֲבוֹאִים, וַאֲחֵרִים – בְּתוֹפֶסֶת.

------------------
“אוּלַי הִנְּךָ מוּכָן לִקְנוֹת אֶת נְעָלַי?” “נְעָלֶיךָ טוֹבוֹת רַק לְהַסָּקָה”.
“וְכַמָּה תִּתֵּן לִי בִּמְחִיר כּוֹבָעִי?” “אָכֵן, אוֹצָר יָקָר הוּא כּוֹבָעֲךָ הַנֶּחְמָד, הֶעָשׂוּי מִלֶּחֶם רַךְ! וּמַה אֶעֱשֶׂה, לְמָשָׁל, אִם יָבוֹא עַכְבָּר וְיֹאכַל אוֹתוֹ מֵעַל רֹאשִׁי?” פִּינוֹקְיוֹ עָמַד כְּעַל גֶּחָלִים לוֹחֲשׁוֹת.
הוּא כְּבָר הָיָה מוּכָן וּמְזֻמָּן לְהַצִּיעַ לְפָנָיו אֶת הַהַצָּעָה הָאַחֲרוֹנָה, אַךְ לֹא מָצָא עֹז בְּלִבּוֹ.

------------------
בַּהַפְסָקוֹת קָרְאוּ הַיְּלָדִים אִישׁ לְרֵעִהוּ: “גִּמְפְּקֶה, גִּמְפֶּל!” וְנִסּוּ לְדַבֵּר אִישׁ אֶת-אָחִיו בָּהֲבָרָה הָאַשְׁכְּנָזִית, וְדָבָר זֶה עוֹרֵר אֶת-צְחוֹקָם בְּיוֹתֵר.
בַּזְּמָן הָרִאשׁוֹן חָשַׁב הַתַּלְמִיד הֶחָדָשׁ, כִּי הַתַּלְמִידִים לוֹעֲגִים לוֹ עַל דִּבּוּרוֹ, וְלָכֵן הִשְׁתַּדֵּל לְדַבֵּר כְּמוֹהֶם.
אַךְ הַדָּבָר לֹא עָלָה בְּיָדוֹ.

------------------
שִׁיר, שֶׁעָלַי לְהָבִיא לְחַיָּה פֵּרוֹת, תְּמָרִים וְגַם בֵּיצָה.
בֵּיצָה כְּבָר הִשַּׂגְתִּי, שְׁקֵדִים כְּבָר קָטַפְתִּי, אַךְ תְּמָרִים
עוֹד לֹא אָסָפְתִּי. טַפְּסִי נָא וְהוֹרִידִי לִי מְעַט תְּמָרִים
בִּשְׁבִיל חַיָּה”. נָשְׂאָה הַחֲתוּלָה רוּ-רוּ אֶת עֵינֶיהָ וְקָרְאָה:
“הוֹי, לֹא! הַתָּמָר גָּבוֹהַּ מְאֹד. לֹא אוּכַל לְטַפֵּס עָלָיו”!
פָּעָה מֶה-מֶה בְּצַעַר: “מֶה-מֶה, מֶה-מֶה, מֶה עָלַי לַעֲשׂוֹת?”
שָׁמְעָה הַיּוֹנָה גּוּ-גּוּ אֶת בְּכִי הַגְּדִי. מִיַּד בָּאָה

------------------
“לֹא כָּל הַהוֹרִים חוֹשְׁבִים כָּךְ”, הֵשִׁיב בֶּנִי. “אִמָּא שֶׁלִּי
תַּסְכִּים, שֶׁאֶקַּח מְעַט עֵצִים, אֲבָל רַק מִשֶּׁלָּנוּ וְלֹא מִשֶּׁל
אֲחֵרִים”.
“הוֹי, בֶּנִי!” קִנְתֵּר אוֹתוֹ אֶלִי, “נַעֲשֵׂיתָ צַדִּיק תָּמִים!”
אַךְ בֶּנִי הֵשִׁיב בְּנַחַת:
“הַאִם לֹא טוֹב לִהְיוֹת צַדִּיק? הֲרֵי אָמַרְתָּ, שֶׁגַּם רַבִּי
שִׁמְעוֹן הָיָה צַדִּיק!”
אֶלִי שָׁתַק, כִּי לֹא מָצָא מַעֲנֶה בְּפִיו.
וְהִנֵּה יָצְאָה אִמּוֹ שֶׁל בֶּנִי לֶחָצֵר. בֶּנִי נִגַּשׁ אֵלֶיהָ
וְשָׁאָל:

------------------
“חַכֵּה אֵפוֹא, חֲמוֹרִי מַחְמַדִּי, אִם מְפֻנָּק אַתָּה כָּל כָּךְ, אֶבְחַר דֶּרֶךְ אַחֶרֶת עִמְּךָ!”, וּבְדַבְּרוֹ הִצְלִיף בְּשׁוֹטוֹ בְּרַגְלֵי פִּינוֹקְיוֹ.
מֵעָצְמַת הַכְּאֵב נָתַן פִּינוֹקְיוֹ קוֹלוֹ בִּבְכִי וְנָעַר כַּחֲמוֹר; “יוֹ-יוֹ-יוֹ! אֵינֶנִּי יָכוֹל לֶאֱכֹל תֶּבֶן, קָשֶׁה הוּא לְקֵבָתִי!” “הֲרֵי לְפָנֶיךָ חָצִיר!” עָנָה בְּעָלָיו, שֶׁהֵבִין יָפֶה שִׂיחַת חֲמוֹרִים.

------------------
אֶשָּׂא וְאֶסְבֹּל, אֶת הַנִּטָּל עָלַי!…” “מַה תִּשָּׂא! מַה תִּסְבֹּל!” קָרָא בְּעָלָיו, שֶׁנְּכְנַס בְּאוֹתָהּ שָׁעָה לָאֻרְוָה, “שֶׁמָּא סָבוּר אַתָּה שֶׁקָּנִיתִי אוֹתְךָ עַל מְנָת לְהַאֲכִילְךָ וּלְהַשְׁקוֹתְךָ? לֹא קָנִיתִי אוֹתְךָ אֶלָּא שֶׁתִּהְיֶה עוֹבֵד וּמַכְנִיס לִי כֶּסֶף, הַרְבֵּה כֶּסֶף.

------------------
הַזְּבוּבָה הָעֲזוּבָה
הָיֹה הָיְתָה זְבוּבָה גְדוֹלָה וְיָפָה וְלָהּ שְׁנֵי זְבוּבִים
נֶחְמָדִים. שֵׁם הַגָּדוֹל זִים-זִים וְשָׁם הַקָּטָן זוּם-זוּם.
זִים-זִים הָיָה עוֹזֵב לִפְעָמִים אֶת אִמּוֹ וְעָף לְבַקֵּשׁ מְזוֹנוֹת.
אַךְ זוּם-זוּם הָיָה נִשְׁאָר תָּמִיד עַל יַד אִמּוֹ, כִּי לֹא נָתְנָה
לוֹ לָעוּף לְבַדּוֹ, פֶּן יִקְרֵהוּ אָסוֹן.
כַּאֲשֶׁר גָּדַל זוּם-זוּם, נִגָּשׁ אֶל אִמּוֹ וְאָמַר:
“הִנֵּה גָּדַלְתִּי וּכְנָפַי חֲזָקוֹת הֵן כְּכַנְפֵי זִים-זִים. תְּנִי

------------------
וְחֶדְוָה. אֵין הִיא נוֹתֶנֶת דַּעְתָּהּ הַרְבֵּה עַל הַצַּעֲצוּעִים
שֶׁלָּהּ. לְאַחַר שֶׁשִּׂחֲקָה בָּהֶם זְמַן מָה, מַנִּיחָה הִיא אוֹתָם
וְאֵינָהּ מִתְעַנְיֶנֶת בָּהֶם עוֹד.
כָּל הַיּוֹם מְשַׂחֲקוֹת שְׁתֵּי הָאֲחָיוֹת יַחַד בְּשָׁלוֹם,
מְפַטְפְּטוֹת וְהוֹגוֹת כִּשְׁתֵּי יוֹנִים. אוּלָם יֵשׁ וּבֵין שְׁתֵּי
הַיּוֹנִים נוֹפֵל סִכְסוּךְ קָטָן וְאָז הֵן נֶהְפָּכוֹת לִשְׁתֵּי
חֲתַלְתּוּלוֹת רַגְזָנִיּוֹת. הַגּוֹרֶמֶת לָרִיב הִיא עַל פִּי רֹב

------------------
יְלָדִים שֶׁלִּבָּם טוֹב וְרוּחָם נְכוֹנָה יֵשׁ תִּקְוָה כִּי יַחְזְרוּ לְמוּטָב וְיֵלְכוּ בַּדֶּרֶךְ הַיְּשָׁרָה, אַף כִּי שׁוֹבָבִים וְעִקְּשִׁים הֵם בְּמִקְצָת.
לָכֵן בָּאתִי הֵנָה לִפְגָּשְׁךָ.
רוֹצָה אֲנִי לִהְיוֹת לְךָ לְאֵם…” “הֶאָח! מַה מְאֻשָּׁר אֲנִי!” קָרָא פִּינוֹקְיוֹ וְקָפַץ מִשִּׂמְחָה.

------------------
“מַה אַתָּה עוֹשֶׂה פֹּה?” שָׁאַל אוֹתוֹ פִּינוֹקְיוֹ בְּגִשְׁתּוֹ אֵלָיו.
“מְחַכֶּה אֲנִי לַחֲצוֹת הַלַּיְלָה וְאָז אֶסַּע מִכָּאן”.
“לְאָן?” “הַרְחֵק הַרְחֵק!” “וַאֲנִי זֶה שָׁלֹש פְּעָמִים הָיִיתִי בְּבֵיתְךָ”.
“מֶה לִידִידִי בְּבֵיתִי?” “כְּלוּם אֵינְךָ יוֹדֵעַ אֶת הָחֲדָשָׁה הַמְּשַׂמַּחַת? כְּלוּם לֹא שָׁמַעְתָּ אֶת דְּבַר אָשְׁרִי?” “אֵיזֶה אשֶׁר”?" “מָחָר לֹא אֶהְיֶה עוֹד לֵיצַן-עֵץ כִּי אִם אֶהְיֶה יֶלֶד כָּמוֹךָ, כְּמוֹ כָּל הַיְּלָדִים”.

------------------
יוֹם יָבוֹא וְגַם אַתָּה תִּשְׁפֹּךְ דְּמָעוֹת כָּמוֹנִי עַכְשָׁו…” כִּשְׁמֹעַ זֹאת פִּינוֹקְיוֹ, נִבְהַל עַד מְאֹד.
הוּא קָפַץ מֵעַל הַחֲמוֹר אַרְצָה, נִגַּשׁ אֵלָיו וּתְפָסוֹ בְּסַנְטֵרוֹ.
וּמַה גָּדוֹל הָיָה תִּמְהוֹנוֹ בִּרְאוֹתוֹ כִּי הַחֲמוֹר בּוֹכֶה… בּוֹכֶה כְּיֶלֶד קָטָן!… “הוֹי, אֲדוֹנִי הָרַכָּב!” קָרָא פִּינוֹקְיוֹ אֶל בַּעַל הַמֶּרְכָּבָה, “פְּקַח עֵינֶיךָ וּרְאֵה פֶּלֶא! הִנֵּה הַחֲמוֹר הַזֶּה בּוֹכֶה!…” “אֵין דָּבָר, יִבְכֶּה לוֹ! תָּבוֹא שְׁעָתוֹ וְיִצְחַק”.

------------------
הָאָרוֹן, “הֲלֹא יֵשׁ לְךָ הַכֹּל! צֵא וּרְאֵה כַּמָּה יְלָדִים
נִשְׁאֲרוּ לְחַג הַפֶּסַח בְּבִגְדֵיהֶם הַיְּשָׁנִים”.
אֶלָּא שֶׁאֵין זֶה מַנִּיחַ אֶת דַּעְתִּי כְּלָל. מַה לִּי וְלִילָדִים
אֲחֵרִים? אוּלַי אֵין לָהֶם כְּלָל כְּתָמִים עַל צִפָּרְנֵיהֶם?
וּבַלַּיְלָה עַל מִשְׁכָּבִי אֲנִי חוֹשֵׁב וּמְהַרְהֵר אֵיזֶה דָּבָר
אֶפְשָׁר לִקְנוֹת עוֹד, אַךְ אֵין אֲנִי יָכוֹל לִמְצֹא.
זְמַן רַב נוֹדֶדֶת שְׁנָתִי מֵעֵינַי וְלִבִּי עָלַי דַּוָּי:
הַכֶּתֶם הַשִּׁשִּׁי כְּלוּם לְבַטָּלָה נִבְרָא?
------------------
“נָכוֹן מְאֹד!” אָמְרָה סָבְתָא וְנָתְנָה תַּפּוּחַ לְכָל אֶחָד
מִנְּכָדֶיהָ.
------------------
בֵּין כֹּה וָכֹה עָבְרוּ חֲמִשָּׁה חֳדָשִׁים, וְהַפּוֹחֲזִים שֶׁלָּנוּ הָיוּ מְבַלִּים כָּל זְמַנָּם בְּמִשְׂחָקִים וּבְתַפְנוּקִים, פְּטוּרִים מֵעֹל תּוֹרָה וּמֵעֹל דֶּרֶךְ-אֶרֶץ.
וְהִנֵּה, בְּבֹקֶר אֶחָד, בְּקוּם פִּינוֹקְיוֹ מִשְּׁנָתוֹ, נֶעֱצַב מְאֹד אֶל לִבּוֹ מִפְּנֵי הַמִּקְרֶה אֲשֶׁר קָרָהוּ, וְשִׂמְחָתוֹ נֶהֶפְכָה לְתוּגָה.
פֶּרֶק שְׁלֹשִׁים וּשְׁנַיִם: פִּינוֹקְיוֹ נֶהְפָּךְ לַחֲמוֹר וְנוֹעֵר כַּחֲמוֹר.

------------------
הוּא לָבַשׁ אֶת מְעִילוֹ הַיָּשָׁן וְהַטָּלוּא וְיָצָא בְּחִפָּזוֹן הַחוּצָה.
אַחֲרֵי זְמַן-מַה שָׁב וּבְיָדוֹ סֵפֶר-לִמּוּד לִבְנוֹ, אוּלָם מְעִילוֹ לֹא הָיָה עָלָיו, אַף כִּי בַּחוּץ יָרַד שֶׁלֶג.
“וְהַמְּעִיל, אַבָּא?” שָׁאַל פִּינוֹקְיוֹ.
“מָכַרְתִּי אוֹתוֹ”.
“לָמָה עָשִׂיתָ כַּזֹּאת?” “כִּי הָיָה לִי חַם”.
פִּינוֹקְיוֹ הֵבִין הַכֹּל.
הוּא לֹא יָכֹל לִכְבֹּשׁ אֶת רִגְשׁוֹתָיו, נָפַל עַל צַוְּארֵי גֶּ’פֶּטוֹ וְנָשַׁק לוֹ נְשִׁיקוֹת חַמּוֹת.

------------------
בְּרִיאָה. וְעַתָּה לְכוּ לַעֲבוֹדַתְכֶם; וְאַתָּה, מֶה-מֶה, רְאֵה
שֶׁיִּהְיֶה שֶׁקֶט”.
הָלַךְ כָּל אֶחָד לַעֲבוֹדָתוֹ. הַב-הַב הָלַךְ אֶל הַשַּׁעַר לִשְׁמֹר
אֶת-הַבָּיִת; הַחֲתוּלָה רוּ-רוּ הָלְכָה לְבַקֵּר אֶת קִנֵּי
הַצִּפֳּרִים, וְהַיּוֹנָה גּוּ-גּוּ עָפָה לְהָבִיא אֹכֶל לְגוֹזָלֶיהָ
הַקְּטַנִּים. רַק לַגְּדִי מֶה-מֶה לֹא הָיְתָה כָּל עֲבוֹדָה.
הִתְהַלֵּךְ מֶה-מֶה בֶּחָצֵר הֵנָּה וָהֵנָּה לְהַשְׁגִּיחַ, שֶׁיִּהְיֶה
שֶׁקֶט. פִּתְאֹם שָׁמַע אֶת-הַתַּרְנְגֹלֶת הַצְּהֻבָּה מְקַרְקֶרֶת.

------------------
אַל הַמּוֹרֶה לְדַבֵּר אִתּוֹ, אַךְ הוּא לֹא רָצָה לִשְׁמֹעַ.
“אוּלָם מִמָּחֳרָת הַיּוֹם, כְּשֶׁרָאָה אָבִי, שֶׁאֲנִי שָׁרוּי בְּצַעַר
גָּדוֹל, נֵאוֹת לְבַקָּשַׁת אִמִּי וְהָלַךְ אִתִּי לְבֵית-הַסֵּפֶר.
וְאַחֲרֵי אֲשֶׁר הִבְטַחְתִּי נֶאֱמָנָה, שֶׁלֹּא אֶתֵּן יָד
לַפּוֹשְׁעִים, נֶעְתַּר לִי הַמּוֹרֶה וְהִרְשַׁנִי לָבוֹא לַמַּחְלְקָה”.
“וּמֶה הָיָה סוֹפוֹ שֶׁל יַעֲקֹב?” שָׁאַל אוּרִי אֶת אָבִיו.
“הוּא לֹא שָׁב עוֹד לַמַּחְלְקָה הַחֲמִישִׁית”, עָנָה הָאָב, “אַךְ

------------------
סוֹף-סוֹף הֶחְלִיט לַעֲבֹר דֶּרֶךְ הַגַּלְגַּל בִּקְפִיצָה וִיהִי מָה: הוּא קָפַץ יָשָׁר לְתוֹךְ גַּלְגַּל הַנְּיָר, אַךְ רַגְלָיו הָאֲחוֹרִיּוֹת נֹאחֲזוּ בִּקְצֵה הַגַּלְגַּל וְהוּא נָפַל מְלֹא קוֹמָתוֹ אַרְצָה.
וּכְשֶׁקָּם לֹא עָצַר כֹּחַ לַעֲמֹד עַל רַגְלָיו וְנִדְחַף עָלוּב וְצוֹלֵעַ לָאֻרְוָה.
“פִּינוֹקְיוֹ! יוֹפִיעַ נָא עוֹד פַּעַם פִּינוֹקְיוֹ! אָנוּ רוֹצִים לִרְאוֹת אֶת פִּינוֹקְיוֹ!” קָרְאוּ כָּל הַיְּלָדִים, שֶׁדָּאֲגוּ מְאֹד לִשְׁלוֹם הַחֲמוֹר הַמִּסְכֵּן.

------------------
“וּמָה הָיָה עוֹשֶׂה?” “עוֹמֵד הָיָה בְּלִי מְעִיל וְרוֹעֵד מִקֹּר”.
“אַבָּא שֶׁלִּי הַמִּסְכֵּן; מֵעַכְשָׁיו לֹא יִהְיֶה רוֹעֵד עוֹד”.
“וְכִי מָה?” “כִּי הָיִיתִי לְעָשִׁיר”.
“אַתָּה הָיִיתָ לְעָשִׁיר?”, אָמַר הַשּׁוּעָל וְצָחַק בִּמְלֹא פֶּה.
הֶחָתוּל אַף הוּא צָחַק אַךְ כְּדֵי לְהַעֲלִים אֶת צְחוֹקוֹ שִׁפְשֵׁף בְּרַגְלָיו הַקִּדְמִיּוֹת אֶת שְׂפָמוֹ.
“מַה הַצְּחוֹק הַזֶּה לָכֶם?” קָרָא פִּינוֹקְיוֹ, “אֵין בְּדַעְתִּי לְשַׁטּוֹת בָּכֶם, אַךְ הִנֵּה תִּרְאוּ עַיִן בְּעַיִן, וְרִירְכֶם יִזַּל מִפִּיכֶם.

------------------
“מָה אַתְּ לוֹחֶשֶׁת וּמַדּוּעַ אַתְּ מוֹשֶׁכֶת בְּאָזְנֵךְ?” שָׁאֲלָה
אוֹתָהּ רִנָּה.
סִפְּרָה לָהּ עֶדְנָה עַל תְּרוּפַת הַדּוֹד. מָצְאָה הַתְּרוּפָה חֵן
גַּם בְּעֵינֵי רִנָּה וְאַף הִיא הִתְחִילָה לְהִשְׁתַּמֵּשׁ בָּהּ. מֵאָז
אֵין שְׁתֵּי הַיְּלָדוֹת כּוֹעֲסוֹת כִּמְעַט כְּלָל, אַךְ אֵין הֵן
מְגַלּוֹת אֶת סוֹדָן לַאֲחֵרִים. רַק לִי לְבַדִּי סִפְּרוּ הַיְּלָדוֹת
עַל הַתְּרוּפָה וְאַף אֲנִי מִשְׁתַּמֵּשׁ בָּהּ לִפְעָמִים וְהִיא
מְבִיאָה לִי תּוֹעֶלֶת.
אוּלַי תִּשְׁתַּמְּשׁוּ בָּהּ גַּם אַתֶּם, יְלָדִים?

------------------
שֶׁל הוֹרֶיהָ. רַק זֹאת אֹמַר, שֶׁמֵּהַיּוֹם הַהוּא וָהָלְאָה לֹא
הָיְתָה חַנָּה זוֹרֶקֶת שׁוּם קְלִפָּה בָּרְחוֹב. וּכְשֶׁהָיְתָה
רוֹאָה קְלִפָּה, הָיְתָה מְסַלֶּקֶת אוֹתָהּ הַצִּדָה.
------------------
לָכֵן הִתְחִיל לְהַסְבִּיר לִשְׁנֵי הַנְּבָלִים בִּרְמָזִים וּבִתְנוּעוֹת יָדַיִם, כִּי אֵין הוּא אֶלָּא לֵיצָן עָנִי וּבְכִיסוֹ אֵין לוֹ אַף פְּרוּטָה.
“רַב לְךָ אוֹתוֹת וּמוֹפְתִים, תֵּן כֶּסֶף!” קָרְאוּ הַשּׁוֹדְדִים קָשׁוֹת.
הַלֵּיצָן רָמַז לָהֶם שׁוּב בְּיָדָיו וּבְרֹאשׁוֹ כִּי אֵין לוֹ מְאוּמָה.
“הוֹצֵא אֵלֵינוּ אֶת הַכֶּסֶף, וְאִם אַיִן – מוֹת תָּמוּת!” קָרָא אַחַד הַשּׁוֹדְדִים, הַגָּבֹהַּ מֵחֲבֵרוֹ.
“מוֹת תָּמוּת!” חָזַר הַשֵּׁנִי.

------------------
מִי שֶׁלֹּא רָאָה אֶת שִׂמְחָתוֹ שֶׁל פִּינוֹקְיוֹ לֹא רָאָה שִׂמְחָה מִיָּמָיו! הוּא קָפַץ, רָקַד, מָחָא כַּפַּיִם וְהָיָה נָכוֹן לָרוּץ וּלְהַזְמִין מִיָּד אֶת כָּל יְדִידָיו וַחֲבֵרָיו, וְאַף אֶת הַיְּלָדִים שֶׁאֵינָם חֲבֵרָיו, לָבוֹא לְמָחֳרַת הַיּוֹם לִסְעֻדַּת מִנְחָה בְּבֵית הַפֵיָה, כְּדֵי לָחֹג מְאֹרָע “יָחִיד בְּמִינוֹ”.

------------------
“בְּשָׁעָה טוֹבָה וּמֻצְלַחַת!” “וּבְכֵן, מְחַכֶּה אֲנִי לְךָ מָחָר לִסְעֻדַּת מִנְחָה”.
“הֲלֹא אָמַרְתִּי לְךָ, כִּי אֲנִי נוֹסֵעַ מִכָּאן הַלַּיְלָה”.
“מָתַי?” “עוֹד מְעַט”.
“לְאָן אַתָּה נוֹסֵעַ?” “עוֹבֵר אֲנִי לָגוּר בְּאֶרֶץ… בְּאֶרֶץ טוֹבָה מֵאֵין כָּמוֹהָ, אֲשֶׁר לֹא יֶחְסַר בָּהּ דָּבָר”.
“וּמַה שֵּׁם הָאָרֶץ הַזֹּאת?” “שְׁמָהּ ‘אֶרֶץ הַמִּשְׂחָקִים’.

------------------
גַּם הַשּׁוֹדְדִים קָפְצוּ אַחֲרָיו, אַךְ נִכְשְׁלוּ, נִשְׁמַע קוֹל שִׁכְשׁוּךְ בַּמַּיִם, וּשְׁנֵי הַנֶּאֱהָבִים וְהַנְּעִימִים נָפְלוּ לְלֵב הַתְּעָלָה.

------------------
זֶה לוֹ אַרְבָּעָה חֳדָשִׁים שֶׁהוּא נָע וְנָד מֵאֶרֶץ לְאֶרֶץ וּמְבַקֵּש אוֹתְךָ, וְאַחֲרֵי שֶׁלֹא מָצָא אוֹתְךָ בְּשׁוּם מָקוֹם, עָלָה בְּדַעְתּוֹ לְבַקֶּשְׁךָ גַּם מֵעֵבֶר לַיָּם, בִּמְדִינוֹת רְחוֹקוֹת”.
“הֲרָחוֹק מִפֹּה חוֹף הַיָּם?” שָׁאַל פִּינוֹקְיוֹ בַּחֲרָדָה.
“אֶלֶף מִילִין”.
“אֶלֶף מִילִין! הָהּ, מִי יִתֵּן לִי אֵבֶר כַּיּוֹנָה!” אִם יֵשׁ אֶת נַפְשְׁךָ, נְכוֹנָה אֲנִי לְשֵׂאתְךָ לְשָׁם".
“כֵּיצַד?” “אַתָּה תִּרְכַּב עַל גַּבִּי.

------------------
סָבָא שֶׁל לֶלָה יוֹדֵעַ זֹאת הֵיטֵב וּמַקְשִׁיב לְכָל הֶגֶה הַיּוֹצֵא
מִפִּיהָ. לָכֵן אוֹהֶבֶת הִיא אוֹתוֹ כָּל כַּךְ וְלָכֵן זָכָה לִהְיוֹת
אִישׁ סוֹדָהּ בְּכָל הָעִנְיָנִים הַחֲשׁוּבִים שֶׁבַּחֲדַר-מַלְכוּתָהּ
הַמְּיֻחָד.
“סָבָא, סָבָא!” קָרָה אָסוֹן: “הַדֻּבּוֹן נָפַל לָאָרֶץ וְרַגְלוֹ
נִפְצָעָה!”
“סָבָא, הוֹי, סָבָא! הַבֻּבָּה נִתְקָרְרָה וְקוֹלָהּ צָרוּד!”
מִיָּד חוֹבֵשׁ סָבָא אֶת רַגְלוֹ שֶׁל הַדֻּבּוֹן וּמְיַעֵץ לְהַשְׁכִּיב
אֶת הַבֻּבָּה הַחוֹלָה בַּמִּטָּה.

------------------
חֲבֵרֶיךָ הָרָעִים יְלַמְּדוּ אוֹתְךָ אֶת דַּרְכֵיהֶם הָרָעוֹת וּמִי יוֹדֵעַ, אִם לֹא יָבִיאוּ עָלֶיךָ צָרָה!” “הָיֹה לֹא תִּהְיֶה!” הָיָה פִּינוֹקְיוֹ עוֹנֶה בְּעֹז, כְּשֶׁהוּא מוֹשֵׁךְ בִּכְתֵפָיו וְשׁוֹלֵחַ אֶצְבָּעוֹ אֶל מֵצַח הָעֵץ שֶׁלּוֹ, כְּאִלּוּ נִתְכַּוֵּן לֵאמֹר: “יֵשׁ כָּאן דַּי בִּינָה וָדַעַת לְהִשָּׁמֵר מִכָּל דָּבָר רַע!” וַיְהִי הַיּוֹם, וִילָדִים אֲחָדִים מָצְאוּ אֶת פִּינוֹקְיוֹ הוֹלֵךְ לְבֵית-הַסֵּפֶר וְאָמְרוּ לוֹ: “הֲשָׁמַעְתָּ אֶת הַחֲדָשָׁה הָאַחֲרוֹנָה?” “לְמָשָׁל?” 
------------------
הַזָּקֵן שָׁב לַעֲבוֹדָתוֹ, לַחֲרִיטָה בָּעֵץ.
“הַגִּידָה נָא לִי, אַבָּא, מַה קָּרָה, אֵיךְ בָּא הַשִּׁנּוּי הַגָּדוֹל הַזֶּה בְּחַיֵּינוּ?” קָרָא פִּינוֹקְיוֹ בְּחַבְּקוֹ וּבְנַשּׁקוֹ אֶת אָבִיו.
“שִׁנּוּי זֶה, בְּנִי, מִיָּדְךָ בָּא לָנוּ!” עָנָה גֶּ’פֶּטוֹ.
“מַדּוּעַ זֶה מִיָּדִי?” “פָּשׁוּט בְּיוֹתֵר, כְּשֶׁיְלָדִים מְשַׁנִּים אֶת דַּרְכָּם עֲלוּלִים הֵם לְשַׁנּוֹת גַּם אֶת חַיֵּי כָּל מִשְׁפַּחְתָּם, וְהֵם הוֹפְכִים צָרָה וְיָגוֹן לְשִׂמְחָה וְשָׂשׂוֹן”.

------------------
לְאַחַר שֶׁלָּבַשׁ פִּינוֹקְיוֹ אֶת בְּגָדָיו אֵלֶּה, מִהֵר אֶל דְּלִי הַמַּיִם, הִסְתַּכֵּל בּוֹ כְּמוֹ בִּרְאִי וְאָמַר בַּחֲשִׁיבוּת, כְּשֶׁהוּא נֶהֱנֶה מֵעַצְמוֹ: “הֲרֵי אֲנִי כְּבֶן-מְלָכִים מַמָּשׁ!” “נָכוֹן מְאֹד”, הֵעִיר גֶּ’פֶּטוֹ, “אַךְ חֲרֹת נָא עַל לוּחַ לִבְּךָ אֶת דְּבָרַי אֵלֶּה: לֹא הַבֶּגֶד הַיָּפֶה מְכַבֵּד אֶת הָאָדָם, אֶלָּא הַבֶּגֶד הַנָּקִי”.
“אַף-עַל-פִּי-כֵן”, אָמַר פִּינוֹקְיוֹ, “חָסֵר אֲנִי דָּבָר, שֶׁבִּלְעָדָיו אִי-אֶפְשָׁר לָלֶכֶת לְבֵית-הַסֵּפֶר”.

------------------
מִסָּבִיב שָׂרְרָה דּוּמִיַּת מָוֶת, לֹא נִשְׁמַע אַף רִשְׁרוּשׁ עָלֶה, רַק צִפֳּרֵי לַיְלָה בְּחָלְפָן מֵעָלָיו בַּדֶּרֶךְ, הָיוּ נוֹגְעוֹת בְּאַפּוֹ, וּפִּינוֹקְיוֹ הָיָה נִבְהָל וְנִרְתָּע מִדֵּי פַּעַם בְּפַעַם וְצוֹעֵק: “מִי זֶה?”, כְּשֶׁבַּת-קוֹל הָיְתָה עוֹנָה לְעֻמָּתוֹ: “מִי זֶה?”, “מִי זֶה?”.
לְפֶתַע רָאָה יְצוּר מְנַצְנֵץ מֵעַל גֶּזַע עֵץ עַתִּיק.
“וּמִי אַתָּה?” שָׁאַל פִּינוֹקְיוֹ.
“אֲנִי צִלּוֹ שֶׁל הַצְּרָצַר-הַדַּבְּרָן”, עָנָה הַיְּצוּר בְּקוֹל רָפֶה, כְּקוֹל רְפָאִים.

------------------
“הֲתִשְׁמַע תָּמִיד בְּקוֹלִי, הֲתַּעֲשֶׂה כָּל אֲשֶׁר אֲצַוְּךָ?” “אֶעֱשֶׂה וְאֶשְׁמַע תָּמִיד, תָּמִיד!” “נִחְיֶה וְנִרְאֶה!” אָמְרָה הַפֵיָה, “כְּבָר מָחָר תַּתְחִיל לָלֶכֶת לְבֵית-הַסֵּפֶר וְשָׁם גַּם תִּבְחַר לְךָ אֶת הַמְּלָאכָה כִּרְצוֹנְךָ”.
לְשֵׁמַע הַבְּשׂוֹרָה הַזֹּאת פָּגָה מַחֲצִית שִׂמְחָתוֹ שֶׁל פִּינוֹקְיוֹ וּפָנָיו קָדְרוּ.
“מַה אַתָּה מְמַלְמֵל שָׁם?” שָׁאֲלָה הַפֵיָה.
“נִדְמֶה לִי”, סִנֵּן פִּינוֹקְיוֹ מִבֵּין שְׂפָתָיו, “כִּי כְּבָר עָבַר זְמַנִּי לָלֶכֶת לְבֵית-סֵפֶר”.

------------------
הַכֹּל בִּידֵי שָׁמַיִם!” פֶּרֶק שְׁמִינִי: גֶּ’פֶּטוֹ מַתְקִין לְפִּינוֹקְיוֹ רַגְלַיִם חֲדָשׁוֹת וּמוֹכֵר אֶת מְעִילוֹ כְּדֵי לִקְנוֹת לוֹ סֵפֶר-לִמּוּד.
לְאַחַר שֶׁאָכַל פִּינוֹקְיוֹ לְשָׂבְעָה, הִתְחִיל בּוֹכֶה וּמִתְחַנֵּן לִפְנֵי גֶּ’פֶּטוֹ, כִּי יַעֲשֶׂה לוֹ רַגְלַיִם חֲדָשׁוֹת.
אַךְ גֶּ’פֶּטו לֹא שָׁעָה אֶל דִּמְעוֹתָיו, כִּי רָצָה לַעֲנֹשׁ אוֹתוֹ עַל הִתְנַהֲגוּתוֹ הָרָעָה.

------------------
“חֵן, חֵן! אֶפֶס, יֵשׁ לַחְמֹל גַּם עָלַי: עֵינֶיךָ הָרוֹאוֹת, כִּי אֵין לִי עֵצִים לִצְלוֹת אֶת כִּבְשִׂי, וְאַתָּה לָמָה אֲכַחֵד, יָכֹלְתָּ לִהְיוֹת לִי הַפַּעָם לִישׁוּעָה גְּדוֹלָה.

------------------
מָלֵא אַהֲבָה וְרֵעוּת. אַךְ אוֹי, אוֹי לוֹ לְמִי שֶׁיִּתְגָּר בָּם
מִלְחָמָה. אָז יֵהָפְכוּ הָאֲנָשִׁים הַשְּׁקֵטִים הָאֵלֶּה וְהָיוּ
לִזְאֵבֵי עֲרָבוֹת, לְדֻבִּים שַׁכּוּלִים אֲשֶׁר בַּשָּׂדֶה. הִזָּהֵר,
אֵפוֹא, הַמֶּלֶךְ, פֶּן תִּשְׁלַח יָדְךָ אֶל אֶבֶן הַבָּרֶקֶת אֲשֶׁר
לָהֶם וְהֵבֵאתָ עָלֶיךָ קְלָלָה.
צָחַק הַמֶּלֶךְ לְשֵׁמַע דִּבְרֵי הַזָּקֵן וְאָמָר:
– אַךְ צְחוֹק אַתָּה עוֹשֶׂה לִי, זָקֵן! הַאֲנִי אִירָא וְאֶפְחַד
מִפְּנֵי עֲדַת רוֹעִים? עוֹד הַיּוֹם אֶשְׁלַח שָׁמָּה גְּדוּד קָטָן

------------------
וְזֶהוּ סִפּוּר הַמַּעֲשֶׂה שֶׁלִּי מִתְּחִלָּתוֹ וְעַד סוֹפוֹ”.
“הַבּוּז לְסִפּוּר הַמַּעֲשֶׂה שֶׁלְּךָ!” קָרָא הָאִכָּר בְּשֶׁצֶף-קֶצֶף, “אֲנִי רַק אַחַת יוֹדֵעַ, כִּי שִׁלַּמְתִּי בִּמְחִירְךָ כֶּסֶף וַאֲנִי רוֹצֶה לְהָשִׁיב לְעַצְמִי אֶת כַּסְפִּי.
הֲתֵדַע, מַה אֶעֱשֶׂה? אֲנִי אֲבִיאֲךָ שׁוּב לַשּׁוּק וְאֶמְכֹּר אוֹתְךָ כְּעֵץ יָבֵשׁ, שֶׁטּוֹב לְהַסִּיק בּוֹ אֶת הַתַּנּוּר”.
“אַדְּרַבָּה”, קָרָא פִּינוֹקְיוֹ, “אָגִיל וְאֶשְׂמַח, בּוֹא וּמְכֹר אוֹתִי!” 
------------------
“אֵינִי יוֹדֵעַ, אַבָּא שֶׁלִּי, אַךְ הַאֲמִינָה לִי, כִּי הַלַּיְלָה הַהוּא – יִקָּחֶהוּ אֹפֶל! – לַיְלָה אָיֹם וְנוֹרָא, לְעוֹלָם לֹא אֶשְׁכָּחֶהוּ: רְעָמִים רָעֲמוּ, בְּרָקִים הִבְרִיקוּ וַאֲנִי הָיִיתִי רָעֵב כִּזְאֵב; וְהַצְּרָצַר-הַדַּבְּרָן לֹא פָּסַק מִלְּיַסְּרֵנִי: “כָּךְ נָאֶה לְךָ, יֶלֶד רַע!” אֲנִי אָמַרְתִּי לוֹ: ‘נְצֹר לְשׁוֹנְךָ הַצְּרָצַר!’ וְהוּא עָנָה: ‘אַתָּה לֵיצָן, וְרֹאשְׁךָ – בּוּל-עֵץ!’ זָרַקְתִּי בּוֹ פַּטִּישׁ וְהוּא מֵת, אַךְ דָּמוֹ בְּרֹאשׁוֹ! אֲנִי לֹא חָפַצְתִּי לַהֲמִיתוֹ.

------------------
בְּפָנָיו אֶת הַדֶּלֶת בָּחֳרִי-אָף.
“מַה-קָּרָה? אֶת-מִי תְּחָרְפִי כָּכָה?” שָׁאֲלָה אוֹתָהּ אִמָּהּ,
שֶׁנִּכְנְסָה פִּתְאֹם מִן הַחֶדֶר הַסָּמוּךְ.
“קַבְּצָן אֶחָד כְּבַד-פֶּה קִלֵּל אוֹתִי וְגֵרַשְׁתִּי אוֹתוֹ
בְּחֶרְפָּה”, עָנְתָה רָחֵל כִּמְנַצַּחַת.
“אוֹי לִי!” קָרְאָה הָאִשָּׁה בְּצָעַר, “שׁוּב הִנָּךְ מַעֲלִיבָה
אֻמְלָלִים! אַךְ יַלְדָּה רָעָה אַתְּ! הֲלֹא תֵּבוֹשִׁי! הֲלֹא
תִּכָּלְמִי! נֵלֵךְ מַהֵר וּנְפַיֵּס אוֹתוֹ!” וּבְדַבְּרָהּ מָשְׁכָה

------------------
בּוֹחֵר אֲנִי לְבַלּוֹת אֶת יוֹמִי בְּמִשְׂחָקִים, לִרְדֹּף אַחֲרֵי פַּרְפָּרִים, לְטַפֵּס עַל עֵצִים וְלַהֲרֹס קִנֵּי צִפֳּרִים”.
“שׁוֹטֶה עָלוּב! אֵינְךָ יוֹדֵעַ, כִּי אִם תִּנְהַג כָּךְ, תִּגְדַּל בּוּר וְעַם-הָאָרֶץ, וְהַכֹּל יִלְעֲגוּ וְיָבוּזוּ לְךָ!” “נְצֹר לְשׁוֹנְךָ, צְרָצַר.
בְּרַח לְךָ הַחוּצָה! שָׁם תִּנָּבֵא!” קָרָא פִּינוֹקְיוֹ.

------------------
“פִּינוֹקְיוֹ הַמִּסְכֵּן!” “פְּתִילָה הַמִּסְכֵּן!” אַחֲרֵי אֲשֶׁר הִבִּיעוּ שְׁנֵיהֶם אֶת צַעֲרָם אִישׁ לְרֵעֵהוּ, הִשְׂתָּרְרָה בֵּינֵיהֶם דּוּמִיָּה אֲרֻכָּה, וּשְׁנֵי הַיְּדִידִים הִסְתַּכְּלוּ אִישׁ בִּפְנֵי רֵעֵהוּ בְּעֵינַיִם בּוֹחֲנוֹת.

------------------
וּבְכֵן, לֹא כָּל-כָּךְ קָשָׁה לְשַׁנּוֹת אֶת-הַשֵּׁם! כְּשֶׁרָאָה אֶת-דּוֹדוֹ זֶה, שָׁאַל אוֹתוֹ אֵיךְ שִׁנָּה אֶת-שְׁמוֹ.
“כַּאֲשֶׁר בָּאתִי הֵנָּה”, בֵּאֵר לוֹ הַדּוֹד, “נַעֲשֵׂיתִי נְתִין אַרְצִי-יִשְׂרְאֵלִי וְשִׁנִּיתִי אֶת-שְׁמִי לְשֵׁם עִבְרִי ‘הַר-זָהָב’.
דָּבָר קַל מְאֹד!” גִּמְפֶּל שָׁמַר אֶת-הַדָּבָר הַזֶּה בְּלִבּוֹ.
וּפַעַם אַחַת נִגַּשׁ אֶל אָבִיו וְשָׁאַל אוֹתוֹ, אִם הוּא חוֹשֵׁב לְהִתְאַזְרֵחַ.

------------------
הוּא הָיָה רָטֹב כֻּלּוֹ, וְהַקֹּר וְהָרָעָב עִנּוּ אֶת נַפְשׁוֹ.
עָיֵף וְרָצוּץ מְאֹד הִגִּיעַ הַבַּיְתָה וְצָנַח עַל כִּסֵּא כָּל עוֹד נַפְשׁוֹ בּוֹ.
הוּא תָּחַב אֶת רַגְלָיו הָרְטֻבּוֹת וְהַמְּרֻפָּשׁוֹת לְתוֹךְ הָאָח הַבּוֹעֶרֶת וְנִרְדַּם, כִּי הָיָה עָיֵף מְאֹד.
הָאֵשׁ אָחֲזָה בְּרַגְלָיו וְהֵן נִתְפַּחֲמוּ וְהָפְכוּ לְאֵפֶר.
פִּינוֹקְיוֹ הוֹסִיף לִישֹׁן וְלִנְחֹר וְלֹא חָשׁ כְּלָל בְּרַגְלָיו הַבּוֹעֲרוֹת.

------------------
וּפִּינוֹקְיוֹ רָאָה לֹא הַרְחֵק מִשָּׁם בַּיִת קָטָן וְנִגַּשׁ אֵלָיו.
עַל-יַד הַבַּיִת יָשַׁב זָקֵן וְהִתְחַמֵּם בַּשֶּמֶש.
“הֲמֻתָּר לִי לִשְׁאָלְךָ, אֲדוֹנִי,” פָּנָה וְאָמַר פִּינוֹקְיוֹ, “אוּלַי יוֹדֵעַ אֲדוֹנִי מַה שְּׁלוֹמוֹ שֶׁל הַיֶּלֶד יוֹנָתָן שֶׁנִּפְצַע בְּרֹאשׁוֹ?” “הַיֶּלֶד הַזֶּה הוּבָא הֵנָּה עַל-יְדֵי הַדַּיָּגִים, וְכָעֵת…” “הֲאִם מֵת, חָלִילָה?…” הִפְסִיק פִּינוֹקְיוֹ אֶת דְּבָרָיו מִקֹּצֶר-רוּחַ.
“לֹא, הוּא חַי וְקַיָּם וְשָׁב לְבֵיתוֹ”.

------------------
פִּיו הָיָה דוֹמֶה לְפִי הַמַּחְתָּה וְעֵינָיו כִּשְׁנֵי פַּנָּסִים יְרֻקִים, הוּא הֶחֱזִיק בְּיָדוֹ שׁוֹט אָרֹךְ, קָלוּעַ מִנְּחָשִׁים וְזַנְבוֹת שׁוּעָלִים יַחַד.
אַךְ נִרְאָה בַּעַל הַתֵּאַטְרוֹן, וְעַל הַלֵּיצָנִים נָּפְלָה אֵימָה וָפַחַד וּבִן-רֶגַע נֶאֶלְמוּ כֻּלָּם דֹּם; עַל הַבָּמָה הִשְׂתָּרְרָה דִּמְמַת מָוֶת, עַד כִּי נִשְׁמַע קוֹל הַזְּבוּב בְּעוּפוֹ.
כָּל הַלֵּיצָנִים, הַגְּבָרִים וְהַנָּשִׁים, רַעַד אָחַז אוֹתָם.

------------------
“הָיִיתִי עוֹשֶׂה זֹאת, אַךְ עוֹד לֹא לָמַדְתִּי לִקְרֹא”.
“הוֹי, רֵיקָא שֶׁכְּמוֹתְךָ! יָפֶה, עֲמֹד וְאֶקְרָא בְּאָזְנֶיךָ.
הֲרוֹאֶה אַתָּה אֶת הַשֶּׁלֶט הַזֶּה וְאֶת הַכָּתוּב עָלָיו בְּאוֹתִיוֹת מְאִירוֹת עֵינַים: ‘תֵּאַטְרוֹן שֶׁל לֵיצָנִים’…” “הַאִם הַהַצָּגָה כְּבָר הִתְחִילָה?” “עוֹד מְעַט וְתַתְחִיל”.
“וּמַהוּ מְחִירוֹ שֶׁל כַּרְטִיס כְּנִיסָה?” “חָמֵשׁ אֲגוֹרוֹת”.

------------------
הַמּוֹרֶה, “הִנֵּה מִלֵּאתִי אֶת רְצוֹנְכֶם, וְעַתָּה קוּמוּ וְנֵלְכָה
אֶל הַהַדְלָקָה”.
כָּל הַיְּלָדִים קָמוּ לָלֶכֶת אֶל הַהַדְלָקָה
וּבְכָל הַדֶּרֶךְ נִשְׁמַע צְחוֹקָם הַמְּצַלְצֵל.
גַּם בַּעֲלוֹתָם בַּלַּיְלָה הַהוּא עַל מִשְׁכָּבָם
עוֹד הוֹסִיפוּ לִצְחֹק,
עַד שֶׁנִּרְדְּמוּ לִבְסוֹף
בְּבַת-צְחוֹק עַל שִׂפְתוֹתֵיהֶם.
אָכָל – קִבֵּל אֶת חֶלְקוֹ. 
מַעֲרֶה – מָקוֹם רֵיק בְּתוֹךְ הַיָּעַר. 
------------------
קַמְנוּ וַנֵּלֶךְ בַּחֲשַׁאי לַעֲבִי הַיַּעַר. זְמָן רָב הָלַכְנוּ
בַּיַּעַר וְחִפַּשְׂנוּ גַּרְגְּרִים וּפִטְרִיּוֹת, אַךְ לֹא מָצָאנוּ
כְּלוּם. לָאַחֲרוֹנָה קָרָא עַמִּינָדָב בְּשִׂמְחָה:
" ‘הִנֵּה גַּרְגְּרִים! יָגַעַתְּ וּמָצָאתָ, תַּאֲמִין!’
"הִתְחַלְנוּ קוֹטְפִים אֶת הַגַּרְגְּרִים, כְּשֶׁאָנוּ מְטַפְּסִים עַל
יָדֵינוּ וְעַל רַגְלֵינוּ, וַנִּבְלַע אֶת הַגַּרְגְּרִים הַמְּתוּקִים
בְּעוֹדָם בְּכַפֵּנוּ.
"פִתְאֹם פָּרַצְתִּי בִּצְחוֹק גָּדוֹל.

------------------
“הַאִם לֹא יִכְבַּד מִמְּךָ לָשֵׂאת אוֹתָנוּ?” שָׁאַל פִּינוֹקְיוֹ בַּאֲדִיבוּת.
“אַף לֹא בִּמְעַט שֶׁבִּמְעַט! נִדְמֶה לִי, כְּאִלּוּ שְׁנֵי שַׁבְּלוּלִים עַל גַּבִּי”, עָנָה הַטּוּנָס, שֶׁהָיָה בָּרִיא וְחָזָק כְּמוֹ פַּר בֶּן בָּקָר.
כְּשֶׁהִגִּיעוּ לַחוֹף, קָפַץ פִּינוֹקְיוֹ הָרִאשׁוֹן וְעָזַר לְאָבִיו לָרֶדֶת.

------------------
“וּבְכֵן, הֱיֵה שָׁלוֹם, וּמְסֹר אֶת בִּרְכָתִי לְכָל תַּלְמִידֵי בָּתֵי-הַסֵּפֶר הַיְּסוֹדִיִּים, וַאֲפִלּוּ לַתִּיכוֹנִיִּים, אִם תִּפְגַע אוֹתָם בְּדַּרְכְּךָ”.

------------------
"לְאַחַר שֶׁיָּצָאנוּ מֵהַמַּחְלְקָה, לֹא יָדַעְתִּי אֶת נַפְשִׁי מֵרֹב
כַּעַס. הִרְבַּצְתִּי מַכָּה הֲגוּנָה בְּיַעֲקֹב וְאָמַרְתִּי לוֹ: ‘הֵא
לְךָ, רַמַּאי שֶׁבְּרַמָּאִים! בִּגְלָלְךָ בָּאָה עָלַי הַצָּרָה
הַזֹּאת. אֵין אֲנִי רוֹצֶה לְדַעְתְּךָ עוֹד’.
"בְּבוֹאִי הַבַּיְתָה סִפַּרְתִּי לְאָבִי וּלְאִמִּי אֵת אֲשֶׁר קָרָה
בַּמַּחְלְקָה. הֵם אָמְרוּ, שֶׁהַמּוֹרֶה צָדַק בְּמִשְׁפָּטוֹ וְשֶׁלֹּא
יַעַמְדוּ לִימִינִי. הִתְחַנַּנְתִּי לִפְנֵי אָבִי, שֶׁיֵּלֵךְ אִתִּי

------------------
“וְאֵין שָׁם מוֹרִים כְּלָל וּכְלָל?” “אַף אֶחָד, לֹא הָיָה וְלֹא נִבְרָא”.
“וְאֵין אִישׁ מַכְרִיחַ לִלְמֹד?” “מֵעוֹלָם לֹא!” “אֶרֶץ חֶמְדָּה!” אָמַר פִּינוֹקְיוֹ וּבָלַע רֻקּוֹ, “אֶרֶץ חֶמְדָּה! אָמְנָם מֵעוֹלָם לֹא הָיִיתִי שָׁם, אַךְ מְשַׁעֵר אָנֹכִי, מַה טּוֹבָה הִיא!…” “קוּם אֵפוֹא וְסַע עִמָּדִי!…” “לַשָּׁוְא תְּדַבֵּר עַל לִבִּי, פְּתִילָה! הֵן אָמַרְתִּי לְךָ, כִּי הִבְטַחְתִּי לַפֵיָה הַטּוֹבָה שֶׁלִּי לִהְיוֹת יֶלֶד טוֹב וּמְצַיֵּת, וְאֵינֶנִּי רוֹצֶה לַחֲזֹר בִּי מִדִּבּוּרִי”.

------------------
שׁוֹמֵעַ רַעַשׁ קַל, מִיָּד הוּא בּוֹרֵחַ. חַ-חַ-חַ!… וְזֶה – דֹּב.
הַדֹּב לַקְקָן גָּדוֹל. הוּא אוֹהֵב דְּבַשׁ. הִנֵּה אֶמְשֹׁךְ
בַּטַּבַּעַת שֶׁעַל גַּבּוֹ וְהוּא יֹאמַר ‘בּוּ!’ אַל תִּפְחֲדִי,
רוּתִי. גַּם אֲנִי אֵינֶנִּי מְפַחֶדֶת… וְזֶה – כֶּלֶב. הַבִּיטִי,
אֵיזוֹ שְׂעָרוֹת מְסֻלְסָלוֹת אֶצְלוֹ: יֵשׁ לוֹ תַּלְתַּלִים, כְּמוֹ
אֶצְלֵךְ וּכְמוֹ אֶצְלִי. זֶה יָפֶה מְאֹד. גַּם אִמָּא אוֹמֶרֶת שֶׁזֶּה
יָפֶה. אֲנַחְנוּ נִקְרָא לוֹ ‘תַּלְתָּל’. טוֹב?”
“טוֹב”, הִסְכִּימָה רוּתִי.

------------------
כָּל הָאֶפְרֹחִים שָׁמְעוּ בְּאֵימָה גְּדוֹלָה אֶת דִּבְרֵי אִמָּם
וְהִבְטִיחוּ לֹא לְהִתְרַחֵק מִפָּנֶיהָ.
מִמָּחֳרַת הַיּוֹם קָמָה הַדּוֹגֶרֶת וְכָל הָאֶפְרֹחִים הוֹלְכִים
אַחֲרֶיהָ לָתוּר אֹכֶל. אַחַד הָאֶפְרֹחִים, שׁוֹבָב קָטָן, שָׁכַח אֶת
אַזְהָרַת אִמּוֹ וְהִתְרַחֵק מִמֶּנָּה. הַדּוֹגֶרֶת לֹא הִרְגִּישָׁה
בְּחֶסְרוֹנוֹ, כִּי הָיְתָה מֻקֶּפֶת הַרְבֵּה אֶפְרֹחִים וְלִמְּדָה
אוֹתָם אֵיךְ וּמַה לֶּאֱכֹל.
פִּתְאֹם רָאוּ הָאֶפְרֹחִים וְהִנֵּה חָתוּל שָׁחוֹר כַּזֶּפֶת מְטַפֵּס

------------------
הַיַּלְדָּה נִבְהֲלָה מְאֹד וְהוֹרִידָה אֶת הַחֲתַלְתּוּלָה לָאָרֶץ.
מִיָּד נִתְקָרְבָה הַחֲתוּלָה – הָאֵם, לִקְּקָה בִּלְשׁוֹנָהּ אֶת
רֹאשׁ בִּתָּהּ, אַחַר תָּפְשָׂה אוֹתָהּ בְּעָרְפָּהּ וַתְּמַהֵר
לִבְרֹחַ.
רוּתִי הָיְתָה עֲצוּבָה וּשְׂמֵחָה גַּם יָחַד.
------------------
קָשֶׁה הָיָה לָהֶם, לְאַרְלֶקִין וּפּוֹלִישִׁינֶל, לְמַלֵּא אֶת הַפְּקֻדָּה הַזֹּאת, אַךְ בִּרְאוֹתָם אֶת עֵינֵי אֲדוֹנֵיהֶם הַלְּטוּשׁוֹת אֲלֵיהֶם, נִבְהֲלוּ וְנִמְנְעוּ וְעַד מְהֵרָה שָׁבוּ אֶל הַמִּטְבָּח, וְהֵם נוֹשְׂאִים עַל יְדֵיהֶם אֶת פִּינוֹקְיוֹ הַמִּסְכֵּן, שֶׁהִתְפַּתֵּל כְּנָחָשׁ וְצָעַק צְעָקָה גְדוֹלָה וּמָרָה: "אַבָּא, אַבָּא! הַצִּילֵנִי! אֵינִי רוֹצֶה לָמוּת, לֹא, אֵינֶנִּי רוֹצֶה!… פֶּרֶק אַחַד-עָשָׂר: מַנְגְ’יָפוֹקוֹ מִתְעַטֵּשׁ וְסוֹלֵחַ לְפִּינוֹקְיוֹ.

------------------
“לֹא טוֹב הַדָּבָר אֲשֶׁר אַתְּ עוֹשָׂה, בִּתִּי. אָסוּר לִלְעֹג
לַעֲנִיִּים וּלְאֻמְלָלִים”.
אַךְ רָחֵל לֹא שָׂמָה לֵב לְדִבְרֵי אִמָּהּ וְהוֹסִיפָה לִלְעֹג לְכָל
בַּעַל-מוּם וּמִסְכֵּן.
פַּעַם אַחַת שָׁמְעָה רָחֵל דְּפִיקָה בְּדֶלֶת בֵּיתָם. הִיא נִגְּשָׁה
לִפְתֹּחַ אֶת הַדֶּלֶת, וְהִנֵּה אִישׁ זָקֵן לְבוּשׁ קְרָעִים עוֹמֵד
לִקְרָאתָהּ, פּוֹשֵׁט יָד וּמַבִּיט אֵלֶיהָ בְּתַחֲנוּנִים.
“מַה לְךָ?” קָרְאָה רָחֵל בְּבוּז.
“נְ-דָ-בָ-ה! פְּ-פַּת לְ-לֶחֶם!” גִּמְגֵּם הַזָּקֵן בִּכְבֵדוּת. רָחֵל

------------------
כְּשֶׁשָּׁבָה אֵלָיו רוּחוֹ בְּמִקְצָת, מִלְמֵל לְעַצְמוֹ כְּשֶׁהוּא רוֹעֵד מִפַּחַד: “מִי זֶה קָרָא ‘אוֹי’? הֲלֹא אֵין בַּחֶדֶר אַף נֶפֶשׁ חַיָּה אַחַת.
הַאֻמְנָם יָכוֹל בּוּל-עֵץ לִצְוֹחַ וְלִבְכּוֹת כְּתִינֹוק? לֹא אוּכַל לְהַאֲמִין.

------------------
פְּרָחִים אֲדֻמִּים וּנְעוּלָה נַעֲלַיִם לְבָנוֹת וְנֶחְמָדוֹת.
הַבֻּבָּה הַזֹּאת יָכְלָה לִפְקֹחַ וְלַעֲצֹם אֶת עֵינֶיהָ וְיָדְעָה גַּם
“לְדַבֵּר”. אַחֲרֵי אֲשֶׁר הָלְכוּ הָאוֹרְחִים, לָקְחָה עָפְרָה אֶת
הַבֻּבָּה עַל זְרוֹעוֹתֶיהָ וְאָמְרָה לָהּ:
“אַתְּ יוֹדַעַת – שְׁמִי עָפְרָה. וּמַה שְּׁמֵךְ אַתְּ?”
“רוּתִי”, עָנְתָה הַבֻּבָּה.
“אֲנַחְנוּ נִהְיֶה חֲבֵרוֹת טוֹבוֹת,” אָמְרָה עָפְרָה, “אֲבָל אֲנִי
רוֹצָה שֶׁתְּדַבְּרִי רַק אִתִּי; אַל תְּדַבְּרִי עִם יְלָדוֹת אֲחֵרוֹת.
טוֹב?”
“טוֹב”, עָנְתָה הַבֻּבָּה.

------------------
וּבְדַבְּרוֹ אֶת הַדְּבָרִים הָאֵלֶּה, מִהֵר וְקָפַץ הַמַּיְמָה; וְאַחֲרֵי שֶׁהִרְחִיק מִן הַחוֹף קָרָא אֶל הָאִכָּר: “שָׁלוֹם רַב, אֲדוֹנִי! אִם יָבוֹא יוֹם וְאַתָּה תְּבַקֵּשׁ לְךָ עוֹר בִּשְׁבִיל תֹּף, תִּזְכֹּר אֶת עַבְדְּךָ הַנֶּאֱמָן, אֶת פִּינוֹקְיוֹ!” 
------------------
אַחַר שָׁלְחָה לִקְרֹא לָרוֹפְאִים הַטּוֹבִים שֶׁבְּכָל אוֹתוֹ חֶבֶל אֶרֶץ, וְהֵם לֹא אֵחֲרוּ לָבוֹא: הָעוֹרֵב, הַבַּז וְהַצְּרָצַר-הַדַּבְּרָן.

------------------
אַחֲרָיו. עַל יַד בֵּית-הַסֵּפֶר אוֹמֵר לוֹ רָמִי:
“עַכְשָׁו עָלֶיךָ לָשׁוּב, חֲבִיבִי!”
וְזָרִיז שׁוֹמֵעַ בְּקוֹלוֹ וָשָׁב.
רַק פַּעַם יְחִידָה לִוָּה זָרִיז אֶת רָמִי עַד דֶּלֶת הַמַּחְלְקָה
וְלֹא יוֹתֵר.
יוֹם אֶחָד נִזְכַּר רָמִי עַל יַד בֵּית-הַסֵּפֶר, שֶׁשָּׁכַח לָקַחַת אֶת
קַלְמָרוֹ.
“אוֹי, שָׁכַחְתִּי אֶת קַלְמָרִי!” קָרָא רָמִי, “רוּץ וַהֲבִיאוֹ לִי!”
זָרִיז רָץ מִיָּד וְרָמִי עָמַד וְחִכָּה. אַךְ הִנֵּה צִלְצְלוּ
בַּפַּעֲמוֹן וְרָמִי הָיָה מֻכְרָח לְהִכָּנֵס לַמַּחְלְקָה.

------------------
“מַעֲשֶׂה שֶׁהָיָה כָּךְ הָיָה: בַּעַל הַתֵּאַטְרוֹן שֶׁל הַלֵּיצָנִים, מַנְגְ’יָפוֹקוֹ, נָתַן לִי בְּמַתָּנָה חֲמִשָׁה מַטְבְּעוֹת זָהָב וְאָמַר: ‘לֵךְ הָבֵא אוֹתָן, אֶל אָבִיךָ!’ הָלַכְתִּי לִי הַבַּיְתָה, וּבַדֶּרֶךְ פָּגַשְׁתִּי שׁוּעָל וְחָתוּל, אֲשֶׁר בֵּרְכוּנִי לְשָׁלוֹם וְסִפְּרוּ לִי כִּי הֵם מַכִּירִים גַּם אֶת אָבִי וְרָאוּהוּ כְּשֶׁהוּא עוֹמֵד בַּחוּץ וְרוֹעֵד מִקֹּר.

------------------
חֻפַּת אֲשֵרִים בְּתוֹךְ גַּנּוֹ הַיָּפֶה. וַיַּחֲלֹם וְהִנֵּה הוּא צָד
צַיִד בַּיַּעַר וְכָל-שָׂרָיו וַעֲבָדָיו מִימִינוֹ וּמִשְּׂמֹאלוֹ.
וּפִתְאֹם נִרְאָה לוֹ מִבֵּין הָעֵצִים צְבִי יָפֶה וְעַל רֹאשׁוֹ
קַרְנַיִם עֲנֵפוֹת וְנֶהְדָּרוֹת. וּבִקְצֵה הַקֶּרֶן הָעֶלְיוֹנָה
מִתְנוֹצֶצֶת אֶבֶן יְקָרָה, אֲשֶׁר כָּמוֹהָ לֹא רָאָה מֵעוֹדוֹ. חָמַד
אוֹתָהּ הַמֶּלֶךְ בִּלְבָבוֹ וְשָׁלַח אֶת-שָׂרָיו וַעֲבָדָיו לָצוּד
אֶת-הַצְּבִי הַנִּפְלָא, בַּעַל הָאֶבֶן הַיְּקָרָה. הָעֲבָדִים יָצְאוּ

------------------
“הֲלֹא בְּקָרוֹב יוֹם הוּלֶדֶת אוֹתָךְ וַאֲנִי אָבִיא לָךְ לְבוּשׁ שֶׁל
פַּרְפָּר בְּמַתָּנָה”.
שָׂמְחָה כַּרְמֶלָּה וְהֵרִימָה אַף הִיא אֶצְבָּעָהּ.
הִתְחִילָה הַמּוֹרָה לְלַמֵּד אֶת הַיְּלָדוֹת הַמִּשְׁתַּתְּפוֹת לִרְקֹד
וְלָשִׁיר, וְאֶרְאֶלָּה וְכַרְמֶלָּה חָזְרוּ בַּבַּיִת וְיַחַד לָמְדוּ
אֶת הַתַּפְקִידִים.
בְּיוֹם הוּלֶדֶת אֶת כַּרְמֶלָּה הֵבִיאָה לָהּ אֶרְאֶלָּה מַתָּנָה –
לְבוּשׁ שֶׁל פַּרְפָּר עִם כְּנָפַיִם. וּבְנֶשֶׁף הַחִזָּיוֹן לָבְשׁוּ

------------------
אִמָּא מִתְעָרֶבֶת לִפְעָמִים בְּרִיב בְּנוֹתֶיהָ.
“נִצָּה!” אוֹמֶרֶת הִיא, “הֲלֹא אַתְּ הַגְּדוֹלָה, עָלַיִךְ אֵפוֹא
לְוַתֵּר לָהּ לְיַלְדֹּנֶת זוֹ”.
“אֲנִי מְוַתֶּרֶת כָּל פַּעַם”, מִתְרָעֶמֶת נִצָּה, “אַךְ הִיא
דַּוְקָנִית גְּדוֹלָה”.
“בּוּשָׁה גְּדוֹלָה וּכְלִמָּה!” אוֹמֶרֶת אִמָּא, “שְׁתֵּי אֲחָיוֹת
נֶחְמָדוֹת וְאֵינָן יְכוֹלוֹת לִחְיוֹת בְּשָׁלוֹם”.
אַךְ מִי שֶׁחוֹשֵׁב, שֶׁאֵין הָאֲחָיוֹת אוֹהֲבוֹת אִשָּׁה אֶת רְעוּתָהּ,
טוֹעָה טָעוּת גְּדוֹלָה. יְנַסֶּה נָא מִי שֶׁהוּא לֵאמֹר מִלָּה רָעָה

------------------
יוֹאָב הוֹרִיד אֶת רֹאשׁוֹ וּמִפֶּה אֶל פֶּה עָבְרָה הַמִּלָּה:
“אָכָל!”1
הַמּוֹרֶה הִמְשִׁיךְ:
“פַּעַם אַחַת בְּלַ”ג בָּעֹמֶר יָצָא בֵּית-סִפְרֵנוּ לְטַיֵּל בַּיַּעַר
הַגָּדוֹל וְהֶעָבוֹת, אֲשֶׁר מִחוּץ לָעִיר. הַיּוֹם הָיָה בָּהִיר וָחָם,
וְאַף עֲנָנָה קְטַנָּה לֹא נִרְאֲתָה עַל פְּנֵי הַשָּׁמָיִם. הַמּוֹרִים
בָּחֲרוּ מָקוֹם בַּיַּעַר, קָרוֹב לַגֶּשֶׁר שֶׁעַל הַנַּחַל. מִיָּד
נִגַּשְׁנוּ לַאֲכִילָה. כָּל אֶחָד הוֹצִיא מִצִּקְלוֹנוֹ אֶת אָכְלוֹ

------------------
אוֹתָהּ שָׁעָה נִשְׁמְעָה דְּפִיקָה עַל הַדֶּלֶת, וּמִישֶׁהוּ קָרָא: “פִּתְחוּ אֶת הַדֶּלֶת! אֲנִי הוּא אוֹתוֹ בַּר-נַשׁ שֶׁהֵבִיא אֶתְכֶם לְאֶרֶץ זוֹ! מַהֲרוּ וּפִתְחוּ אֶת הַדֶּלֶת, פֶּן אוֹדִיעֲכֶם אֶת יָדִי הַקָּשָׁה!” פֶּרֶק שְׁלֹשִׁים וּשְׁלֹשָׁה: אַחֲרֵי שֶׁנֶהְפַּךְ פִּינוֹקְיוֹ לַחֲמוֹר מַמָּשׁ, הוּבָא הַשּׁוּקָה לִמְכִירָה וְנִמְכַּר שָׁם לְבַעַל לַהֲקַת לֵיצָנִים; הַלָּז מוֹכֵר אוֹתוֹ לְאִישׁ אַחֵר, וְזֶה רוֹצֶה לַעֲשׂוֹת מֵעוֹרוֹ תֹּף.

------------------
וּבְעָלָיו הֶחָדָשׁ יָשַׁב לוֹ עַל סֶלַע וּבְיָדוֹ קְצֵה הַחֶבֶל, יוֹשֵׁב וּמְצַפֶּה לְמוֹת פִּינוֹקְיוֹ, לְמַעַן יוּכַל לְהוֹצִיא אֶת מֵעָיו וְלִפְשֹׁט אֶת עוֹרוֹ מֵעָלָיו.
פֶּרֶק שְׁלֹשִׁים וְאַרְבָּעָה: דְּגֵי הַיָּם אוֹכְלִים אֶת פִּינוֹקְיוֹ, הַחֲמוֹר, אַחַר-כָּךְ הוּא עוֹלֶה עַל פְּנֵי הַמַּיִם בִּדְמוּת לֵיצָן-עֵץ כְּבָרִאשׁוֹנָה וּבְשָׁעָה שֶׁהוּא שׂוֹחֶה אֶל הַחוֹף בָּא כָּרִישׁ נוֹרָא וּבוֹלֵעַ אוֹתוֹ.

------------------
אוֹיָה, מַה רַע וָמַר לִהְיוֹת רָעֵב!” וְכֵיוָן שֶׁהָרָעָב הֵצִיק לוֹ בִּמְאֹד מְאֹד וּפִּינוֹקְיוֹ לֹא יָדַע בַּמֶּה לִשְׁבֹּר אוֹתוֹ, הֶחְלִיט לַעֲזֹב אֶת הַבַּיִּת וּלְהִמָּלֵט אֶל הַכְּפָר הַסָּמוּךְ, בְּקַוּוֹתוֹ לִמְצֹא שָׁם בֶּן-אָדָם טוֹב, אֲשֶׁר יִפְרֹס לוֹ מִלַּחְמוֹ.
פֶּרֶק שִׁשִּׁי: פִּינוֹקְיוֹ תוֹחֵב אֶת רַגְלָיו בָּאָח הַבּוֹעֶרֶת וְנִרְדָּם, וּכְשֶׁהוּא מֵקִיץ לְמָחֳרַת הַבֹּקֶר, הוּא רוֹאֶה וְהִנֵּה רַגְלָיו שְׂרוּפוֹת.

------------------
אַחַר הַדְּבָרִים הָאֵלֶּה אֲשֶׁר הִרְעִישׁוּ אֶת פִּינוֹקְיוֹ מְאֹד, פָּנָה וְיָרַד בַּמִּשְׁעוֹל הֲלוֹךְ וּפָסוֹעַ בִּמְהִירוּת.
כָּל אִוְשָׁה קַלָּה הָיְתָה מַבְהִילָה אוֹתוֹ וְהוּא הָיָה פּוֹנֶה לַאֲחוֹרָיו, מִפַּחַד פֶּן יַדְבִּיקֶנּוּ הַכָּרִישׁ הַנּוֹרָא.
לְאַחַר חֲצִי שָׁעָה הִגִּיעַ פִּינוֹקְיוֹ לְמוֹשָׁבָה קְטַנָּה שֶׁנִּקְרְאָה בְּשֵׁם “מוֹשֶׁבֶת הַדְּבוֹרִים הֶחָרוּצוֹת”.

------------------
אֶת-הַבָּרֶקֶת, נִשְׁמַת חַיֵיהֶם, לִמְקוֹמָהּ. הַצְּעִירִים וְאַמִּיצֵי
הַלֵּב נִּסּוּ פְּעָמִים רַבּוֹת לְהִתְנַפֵּל עַל הַמֶּלֶךְ וּלְהָשִׁיב
אֶת-הַגְּזֵלָה, אַךְ הֻכּוּ אָחוֹר. וְהַזְּקֵנִים יָשְׁבוּ אֲבֵלִים
עַל-יַד הַמִּשְׁבֶּצֶת הָרֵיקָה וּבָכוּ אֶת-אֲסוֹנָם. הָאֲנָשִׁים
הֶחָרוּצִים וְאוֹהֲבֵי הָעֲבוֹדָה עָזְבוּ אֶת-נַחֲלוֹתֵיהֶם
וַיִּתְהַלְּכוּ בַאֲשֶׁר יִתְהַלָּכוּ. הַשָּׂדוֹת הֶעֱלוּ קִמְשׁוֹנִים,
הַצֹּאן וְהַבָּקָר מֵתוּ בָּרָעָב וְהָאָרֶץ הָיְתָה שְׁמָמָה.

------------------
הוּא יָדַע, כִּי אַחֲרֵי שֶׁהַגּוּף נִתְחַמֵּם אָסוּר לִשְׁתּוֹת מַיִם קָרִים; וְהָיָה רָץ זְמָן רַב עַד שֶׁזֵּעָה מְכַסָּה אֶת-כָּל-גּוּפוֹ וְשׁוֹתֶה מִיָּד הַרְבֵּה מַיִם קָרִים.
הוּא שָׁמַע אוֹמְרִים, שֶׁאַחֲרֵי אֲכִילַת עֲנָבִים אָסוּר לִשְׁתּוֹת מַיִם, כִּי זֶה מֵבִיא קַדַּחַת, וְהָיָה חוֹטֵא גַּם בָּזֶה רַק כְּדֵי לִהְיוֹת חוֹלֶה.
לָאַחֲרוֹנָה, בַּהֲקִיצוֹ בְּבֹקֶר אֶחָד מִשְּׁנָתוֹ, הִרְגִּישׁ כְּאֵב רֹאשׁ, קֹר וָחֹם וּפִיק בִּרְכַּיִם.

------------------
אָז הֶחְלִיט פִּינוֹקְיוֹ, שֶׁעָמַד כֻּלּוֹ קוֹפֵא מִקֹּר, לִדְפֹּק שֵׁנִית, אַךְ בְּיֶתֶר עֹז.
לְקוֹל דְּפִיקָתוֹ בַּשֵּׁנִית נִפְתַּח חַלּוֹן בַּקּוֹמָה הָרִאשׁוֹנָה וּבוֹ נִרְאָה אוֹתוֹ שַׁבְּלוּל.

------------------
אֶת-חֲלוֹמוֹ. יָשְׁבוּ חַכְמֵי הַמֶּלֶךְ שִׁבְעָה יָמִים וְשִׁבְעָה
לֵילוֹת וְלֹא יָכְלוּ לִפְתֹּר לוֹ אֶת-חֲלוֹמוֹ. קָצַף עֲלֵיהֶם
הַמֶּלֶךְ וַיִּתֵּן אוֹתָם אֶל בֵּית-הַסֹּהַר.
וּבְעִיר הַבִּירָה חַי אִישׁ זָקֵן, אֲשֶׁר עָבַר אֶת-הָאָרֶץ לְאָרְכָּהּ
וּלְרָחְבָּהּ. הוּא יָדַע לְדַבֵּר בְּשִׁבְעִים לָשׁוֹן וַיֶחְכַּם
מִכָּל-הָאָדָם אֲשֶׁר עַל פְּנֵי הָאֲדָמָה. קָרָא הַמֶּלֶךְ לַזָּקֵן
וְאָמַר לוֹ:
– חֲלוֹם חָלַמְתִּי וְאֵינִי יוֹדֵעַ מַה הוּא. וַאֲנִי שָׁמַעְתִּי

------------------
שֶׁל כָּל הַמִּדּוֹת,
שֶׁל כָּל הַגְּוָנִים.
רַק שֵׁשֶת יָמִים
אֶתְפֹּר בְּמַחְטִי;
בְּיוֹם הַשַּׁבָּת
אֶשְׁבֹּת מִמְלַאכְתִּי.
------------------
“דּוֹד, אוּלַי אַתָּה חוֹלֶה? שֵׁב וְאֶרְפָּא לָךְ”.
הוֹשַׁטְתִּי לָהּ אֶת אֶצְבָּעִי הַכּוֹאֶבֶת וְהִיא הִתְחִילָה לְטַפֵּל
בָּהּ בַּעֲדִינוּת וּבְרֹךְ.
פָּנֶיהָ הַחֲמוּדִים לָבְשׁוּ רְצִינוּת, עֵינֶיהָ הַכְּחֻלּוֹת
הִזְהִירוּ כִּשְׁתֵּי שְׁמָשׁוֹת קְטַנּוֹת.
לֹא יָכֹלְתִּי לִגְרֹעַ עַיִן מִמֶּנָּה. “הוּטַב לְךָ, דּוֹד?” שָׁאֲלָה
הָאָחוֹת הַקְּטַנָּה בְּהִשְׁתַּתְּפוּת. “הוּטַב בְּהַרְבֵּה.
חֲבִיבָתִי”, עָנִיתִי, “הַמִּשְׁחָה שֶׁלָּךְ נִפְלָאָה הִיא”. מִי

------------------
אֲפִלּוּ הַשּׁוֹטְרִים, שֶׁלִּבָּם עֵץ, בָּכוּ כִּילָדִים קְטַנִּים.
מִתְּחִלָּה לֹא נָע מַנְגְ’יָפוֹקוֹ וְלֹא זָע וְעָמַד כִּנְצִיב קֶרַח; אַךְ לְאַט לְאַט נָמַס לִבּוֹ בְּקִרְבּוֹ וְהוּא הִתְחִיל מִתְעַטֵּשׁ שׁוּב.

------------------
“אִי אֶפְשָׁר!” אוֹמֵר דָּנִי, “בַּגִּמְנַסְיָה אֵין גָּן”.
“יֵשׁ”, אוֹמֵר יוֹרָם, “רָאִיתִי שָׁם גַּן גָּדוֹל וּבוֹ הַרְבֵּה עֵצִים
וּפְרָחִים”.
“אַ, זֶה גַּן אַחֵר!” אוֹמֵר דָּנִי, “זֶה לֹא גַּן בִּשְׁבִיל יְלָדִים”.
“וּבִשְׁבִיל מִי הַגַּן הַזֶּה?” חוֹקֵר יוֹרָם, “בִּשְׁבִיל הַמּוֹרִים?”
“לֹא, זֶה סְתָם גַּן, בִּשְׁבִיל… בִּשְׁבִיל יֹפִי”, מִשְׁתַּדֵּל
דָּנִי לְבָאֵר לַחֲבֵרוֹ. יוֹרָם אֵינֶנּוּ מֵבִין. הוּא נָכוֹן לִלְמֹד
בַּגַּן, אֲבָל רַק בַּגַּן שֶׁל הַגִּמְנַסְיָה, יַחַד עִם דָּנִי. הוּא

------------------
וַאֲנִי אָמַרְתִּי לָה: ‘מִי יִתֵּן לִי אֵבֶר כַּיּוֹנָה!’ עָנְתָּה הַיּוֹנָה וְאָמְרָה: ‘הֲרוֹצֶה אַתָּה לִמְצֹא אֶת אַבָּא שֶׁלְּךָ?’ אָמַרְתִּי לָהּ: ‘וּמִי יְבִיאֵנִי לְשָׁם?’ וְהִיא אָמְרָה לִי: ‘אֲנִי אֲבִיאֲךָ!’ שָׁאַלְתִּי אוֹתָה: ‘אֵיךְ?’ אָמְרָה הַיּוֹנָה: ‘עֲלֵה וְשֵׁב עַל גַּבִּי’.

------------------
כְּשֶׁהוּא מַבִּיט אֵלֶיהָ פַּעַם בְּתַחֲנוּנִים וּפַעַם בְּכָעַס. הִיא
הָיְתָה מִתְעוֹרֶרֶת בְּבֶהָלָה מִתּוֹךְ שְׁנָתָהּ, רָצָה אֶל אִמָּהּ
וּבוֹכָה מָרָה בְּחֵיקָהּ:
"אִ-אִ-אִ-מָּא! אִ-אִ-אִ-מָּא!
“מַה-לָּךְ, בִּתִּי?” הָיְתָה שׁוֹאֶלֶת אוֹתָהּ אִמָּהּ בְּרַחֲמִים
רַבִּים.
“שְׁ-שְׁ-שׁוּב נִ-נִ-נִרְ-אָה אֵ-אֵ-לַי הַ-זָ-זָ-קֵן”! הָיְתָה רָחֵל
מְגַמְגֶּמֶת בְּבֶכִי.
“הֵרָגְעִי, בִּתִּי, אַל תִּבְכִּי, עֲלוּבָתִי!” נִחֲמָה אוֹתָהּ
אִמָּהּ, “עוֹד תָּשׁוּבִי וְתֵרָפְאִי, צִפּוֹרִי. רוֹאָה אֲנִי, כִּי

------------------
“רְאֵה זֶה פֶּלֶא: אַף אֲנִי כָּךְ!” “אַף אַתָּה? בְּאֵיזוֹ אֹזֶן אַתָּה חָשׁ?” “בִּשְׁתֵּיהֶן, וְאַתָּה?” “גַּם אֲנִי בִּשְׁתֵּיהֶן! אוּלַי חָלִינוּ שְׁנֵינוּ בְּמַחֲלָה אַחַת?” “חוֹשֵׁשׁ אֲנִי, שֶׁמַּחֲלָה אַחַת דָּבְקָה בִּשְׁנֵינוּ”.
“שְׁמַע נָא, הֲרוֹצֶה אַתָּה לִגְרֹם לִי נַחַת-רוּחַ?” “בְּחֵפֶץ לֵב!” “הַרְאֵנִי נָא אֶת אָזְנֶיךָ!” “מַדּוּעַ לֹא? אַךְ קֹדֶם כָּל, פִּינוֹקְיוֹ חֲבִיבִי, הָיִיתִי רוֹצֶה לִרְאוֹת אֶת אָזְנֶיךָ שֶׁלְּךָ”.
“לֹא, בָּרִאשׁוֹנָה תַּרְאֶה לִי אַתָּה אֶת שֶׁלְּךָ”.

------------------
" ‘הוּא אָמַר לִי בַּהַפְסָקָה, שֶׁשָּׁכַח אֶת מַחְבַּרְתּוֹ בַּבַּיִת
וּבִקֵּשׁ מִמֶּנִּי לָתֵת לוֹ אֶת מַחְבַּרְתִּי עַל מְנָת לְהַעְתִּיק
מִתּוֹכָהּ אֶת הַתַּרְגִּיל, אַךְ לֹא הִסְפִּיק לְהַחֲזִירָהּ לִי’.
"פְּנֵי הַמּוֹרֶה רָעֲמוּ, כְּשֶׁנּוֹכַח לָדַעַת, שֶׁיַּעֲקֹב שִׁקֵּר
בְּאֹפָן גַּס כָּל כָּךְ. אַךְ הוּא מָשַׁל בְּרוּחוֹ וְאָמַר לְיַעֲקֹב:
‘יָכוֹל אֲנִי לִסְלֹחַ כָּל מִינֵי תַּעֲלוּלִים וּמַעֲשֵׂי נַעֲרוּת,
אַךְ שֵׂאת לֹא אוּכַל רַמָּאוּת וָשָׁקֶר. אֵיךְ נוֹעַזְתָּ לְהָפִיחַ

------------------
“אַךְ מַה טּוֹב הָיָה לוּ הוֹסַפְתִּי לִלְמֹד!… תַּחַת חָצִיר הָיִיתִי אוֹכֵל עַכְשָׁו פְּרוּסַת לֶחֶם וְנַקְנִיק, אַךְ מַה לַּעֲשׂוֹת? זֶה גּוֹרָלִי!” מִמָּחֳרָת, כַּעֲלוֹת הַשַּׁחַר, בִּקֵּשׁ בָּאֵבוּס חָצִיר וְלֹא מָצָא: בְּמֶשֶׁךְ הַלַּיְלָה אָכַל אֶת כֻּלּוֹ, מִיָּד הִתְחִיל לֶאֱכֹל אֶת הַתֶּבֶן, אַךְ בְּלָעֳסוֹ אוֹתוֹ נוֹכַח לָדַעַת כִּי אֵין טַעְמוֹ דּוֹמֶה כְּלָל לְטַעְמוֹ שֶׁל אֹרֶז מְבֻשָּׁל בְּתַבְלִין טוֹב, אוֹ לְאִטְרִיּוֹת מְטֻגָּנוֹת בְּחֶמְאָה.

------------------
אַחַר פָּנָה אֶל הַטּוּנָס וְאָמַר לוֹ בְּהִתְרַגְּשׁוּת: “רֵעִי, אַתָּה הִצַּלְתָּ אֶת חַיֵּי אָבִי! אֵין בְּפִי מִלָּה לְהַבִּיעַ לְךָ אֶת רַחֲשֵׁי תּוֹדָתִי! הַרְשֵׁני נָא לְנַשֵּׁק לְךָ לְאוֹת תּוֹדָתִי הַנֶּאֱמָנָה!…” הַטּוּנָס הוֹשִׁיט אֶת פִּיו מִתּוֹךְ הַמַּיִם, וּפִּינוֹקְיוֹ כָּרַע עַל בִּרְכָּיו וְנָשַׁק לוֹ בְּחֹם עַל שִׂפְתוֹתָיו.

------------------
אִמָּא אוֹמֶרֶת, כִּי זֶה לֹא בָּרִיא. הַנְּשִׁיקָה יְכוֹלָה לְהַזִּיק:
הַצֶּבַע שֶׁל הַלְּחָיַיִם יָכוֹל לְהִתְקַלְקֵל. אַתְּ מְבִינָה?”
“כֵּן”, עָנְתָה רוּתִי.
“עַכְשָׁו נְשַׂחֵק מְעַט בַּצַּעֲצוּעִים שֶׁלָּנוּ, טוֹב?”
“טוֹב”, הִסְכִּימָה רוּתִי.
וְעָפְרָה הוֹשִׁיבָה אֶת רוּתִי עַל כִּסֵּא וְהִתְחִילָה לְסַדֵּר אֶת
הַצַּעֲצוּעִים.
“אַתְּ רוֹאָה, רוּתִי”, בֵּאֲרָה לָהּ עָפְרָה, “זֶה שָׁפָן. יֵשׁ לוֹ
אָזְנַיִם אֲרֻכּוֹת וּמַצְחִיקוֹת. הוּא פַּחְדָן גָּדוֹל. כַּאֲשֶׁר הוּא

------------------
אַךְ הִיא תָּבִיא לְךָ רְפוּאָה שְׁלֵמָה”.
“אִם מָרָה הִיא, לֹא אֶשְׁתֶּה”.
“שְׁמַע בְּקוֹלִי וּשְׁתֵה…” “לֹא, מַר לֹא אֶשתֶּה”.
“שְׁתֵה, וְאֶתֵּן לְךָ אַחַר-כָּךְ חֲתִיכַת סֻכָּר” “אַיֵּהוּ?” “הִנֵּה”, אָמְרָה הַפֵיָה וְהוֹצִיאָה מִתּוֹךְ קֻפְסַת זָהָב חֲתִיכַת סֻכָּר.
“תְּנִי לִי בָּרִאשׁוֹנָה אֶת הַסֻּכָּר וְאַחַר-כָּךְ אֶשְׁתֶּה אֶת הַתּוֹעֵבָה הַמָּרָה הַזֹּאת..” “אַתָּה מַבְטִיחַ?” “כֵּן”.
הַפֵיָה נָתְנָה לוֹ אֶת חֲתִיכַת הַסֻּכָּר.

------------------
הַמַּעֲשֶׂה הַטּוֹב שֶׁעָשִׂיתָ?”
“יֵשׁ לִי הַרְגָּשָׁה נְעִימָה מְאֹד”, עָנָה רָן. “כְּשֶׁרָאִיתִי אֶת
פְּנֵי הַיֶּלֶד מַזְהִירִים מִשִּׂמְחָה, בְּקַבְּלוֹ אֶת אוֹלָרוֹ,
חָשַׁבְתִּי בְּלִבִּי: כַּמָּה נָעִים לִגְרֹם עֹנֶג לְמִי שֶׁהוּא!”
“יָפֶה אָמַרְתָּ, בְּנִי!” אָמַר הָאָב וְחִבֵּק אֶת רָן. “מִתְגָּאֶה
אֲנִי בְּךָ, חֲבִיבִי! וְאַף-עַל-פִּי שֶׁאֵין לְקַבֵּל שָׂכָר עַל
הֲשָׁבַת אֲבֵדָה, אֶקְנֶה לְךָ עוֹד מָחָר אוֹלָר יָפֶה, כִּי נָעִים
יִהְיֶה לִי לִגְרֹם לְךָ נַחַת רוּחַ”.

------------------
בִּשְׂכָרִי הָרִאשׁוֹן אֶקְנֶה לְאַבָּא מְעִיל צֶמֶר! מָה אֲנִי סָח – שֶׁל צֶמֶר? אֲנִי אַזְמִין בִּשְׁבִילוֹ מְעִיל רָקוּם זָהָב וְכֶסֶף וְכַפְתּוֹרָיו פְּנִינִים.

------------------
אַךְ בְּאוֹתוֹ רֶגַע מַמָּשׁ נִשְׁמַט בּוּל-הָעֵץ מִיָּדָיו, קָפַץ וְהִכָּה עַל רַגְלָיו הַדַּקּוֹת שֶׁל גֶּ’פֶּטוֹ.
“אוֹי! אָכֵן, גּוֹמֵל חֲסָדִים טוֹבִים אַתָּה, מַר אַנְטוֹנְיוֹ; כִּמְעַט שָׁבַרְתָּ אֶת רַגְלִי!” “בִּי נִשְׁבַּעְתִּי, כִּי לֹא אֲנִי הִכִּיתִיךָ!” “הַיּוֹצֵא מִזֶּה, כִּי אֲנִי עַצְמִי הִכֵּיתִי עַל רַגְלִי?” "בַּכֹּל אָשֵׁם בּוּל-הָעֵץ הַזֶּה… " “יָדַעְתִּי גַּם יָדַעְתִּי כִּי בּוּל-הָעֵץ הִכָּה, אַךְ אַתָּה זָרַקְתָּ אוֹתוֹ עָלַי.” “לֹא, אֲנִי לֹא זָרַקְתִּי אוֹתוֹ!” “שַׁקְרָן!” 
------------------
כְּשֶׁהִתְחִילָה קְרִיאַת הַשֵּׁמוֹת, פָּנָה הַמּוֹרֶה אֵלָיו וְשָׁאַל אוֹתוֹ: “מַה-שִּׁמְךָ, יֶלֶד?” “גִּמְפְּקֶה… לֵיה, לֵיה, שְׁמִי בֶּאֱמֶס, גִּמְפֶּל!” קָרָא הַיֶּלֶד וּפָנָיו אָדְמוּ כְּעַגְבָנִיָּה בְּשֵׁלָה.
צְחוֹק פָּרַץ מִפִּי הַיְּלָדִים.
הַמּוֹרֶה נָזַף בַּצּוֹחֲקִים וְאָמָר: “לֹא יָפֶה לִלְעֹג לְחָבֵר! הַיֶּלֶד הַזֶּה קוֹרֵא וְכוֹתֵב בְּלִי שְׁגִיאוֹת, אַךְ אֵין הוּא רָגִיל עֲדַיִן בַּהֲבָרָה הַסְּפָרַדִּית.
וּבְנוֹגֵעַ לַשֵּׁם, לֹא הַשֵּׁם הוּא הָעִקָּר, אֶלָּא נוֹשֵׂא הַשֵּׁם”.

------------------
אַךְ אֶת הַנַּעֲשֶׂה אֵין לְהָשִׁיב, כַּאֲשֶׁר חָמַלְתִּי – חָמַלְתִּי, וְעַתָּה הָבָה אַשְׁלִיךְ לְתוֹךְ הָאֵשׁ תַּחְתֶּיךָ אֶת אַחַד הַלֵּיצָנִים שֶׁבְּלַהֲקָתִי… הוֹי, הַשּׁוֹטְרִים!” לַקּוֹל הַקּוֹרֵא הוֹפִיעוּ מִיָּד שְׁנֵי שׁוֹטְרֵי-עֵץ גְּבוֹהִים וִיבֵשִׁים, חֲבוּשִׁים לְרֹאשָׁם כּוֹבָעִים כְּעֵין הַשַּׁבְּלוּל וְחַרְבָּם שְׁלוּפָה בְּיָדָם.
אָז פָּקַד עֲלֵיהֶם אֲדוֹנֵיהֶם בְּקוֹל נִחָר: “תִּפְסוּ אֶת אַרְלֶקִין זֶה, כִּפְתוּהוּ וְהַשְׁלִיכוּהוּ לְתוֹךְ הָאֵשׁ.

------------------
פִּתְאם הִגִּיעַ לְאָזְנָיו קוֹל צְעָדִים.
הוּא הִפְנָה אֶת רֹאשׁוֹ, וְהִנֵּה לְפָנָיו שְׁנֵי שׁוֹטְרִים.
“מַה אַתָּה עוֹשֶׂה פֹּה?” שָׁאֲלוּ הַשּׁוֹטְרִים.
“אֲנִי מְטַפֵּל בַּחֲבֵרִי…” “מַה לּוֹ? הַאִם לֹא טוֹב לוֹ?” “כַּנִּרְאֶה…” “וַדַּאי שֶׁכֵּן!” קָרָא אַחַד הַשּׁוֹטְרִים בְּבָדְקוֹ אֶת יוֹנָתָן, “הַנַּעַר פָּצוּעַ בְּרַקָּתוֹ.
מִי זֶה פָּצַע אוֹתוֹ?” “לֹא אֲנִי!” מִלְמֵל פִּינוֹקְיוֹ וְרָעַד מִפַּחַד.
“וּמִי אִם לֹא אַתָּה?” “לֹא אֲנִי!” חָזַר פִּינוֹקְיוֹ.

------------------
אָז יָדַע גַּבִּי, כִּי חֲלוֹם חָלָם. וּמֵאָז הָיָה גַּבִּי יֶלֶד טוֹב
וְלֹא הוֹסִיף לַעֲשׂוֹת רָעָה לְשׁוּם בְּרִיָּה.
------------------
שׁוּלָה וְדַג הַזָּהָב
אוֹתוֹ בֹּקֶר הָיְתָה שׁוּלָה הַקְּטַנָּה מְאֻשָּׁרָה מְאֹד: דּוֹדָתָהּ
הֵבִיאָה לָהּ בְּמַתָּנָה דַּג-זָהָב קָטָן בְּצִנְצֶנֶת עֲגֻלָּה.
יָשְׁבָה שׁוּלָה עַל יַד הַשֻּׁלְחָן וְהִבִּיטָה בַּהֲנָאָה רַבָּה עַל
הַדָּג הַנֶּחְמָד הַשּׂוֹחֶה בַּמָּיִם. הִיא דִּבְּרָה אֵלָיו דְּבָרִים
טוֹבִים:
“יִהְיֶה טוֹב לְךָ פֹּה, חֲבִיבִי: כָּל יוֹם אַחֲלִיף אֶת הַמַּיִם
וְאֶתֵּן לְךָ אֹכֶל טָעִים”.
דַּג הַזָּהָב שָׁמַע אֶת הַדְּבָרִים הַנְּעִימִים וְעָנָה בְּעֶצֶב:

------------------
“אֵיךְ אֵרָאֶה אֶת פְּנֵי הַפֵיָה בִּלְבוּשׁ שַׂק?” הִרְהֵר מָרָה, “מַה תֹּאמַר בִּרְאוֹתָהּ אוֹתִי בְּכָךְ? הֲתֹאבֶה לִסְלֹחַ לִי הַפַּעַם?… בָּטוּחַ אֲנִי כִּי לֹא תִּסְלַח!… אֵין כָּל סָפֵק בַּדָּבָר!… וְאָמְנָם רָאוּי אֲנִי לְכָךְ: כִּי אֲנִי הִנְנִי אֶחָד מֵאוֹתָם הַיְּלָדִים, הַמְּדַבְּרִים וְאֵינָם עוֹשִׂים, הַמַּבְטִיחִים לְהֵיטִיב אֶת דַּרְכָּם וְאֵינָם עוֹמְדִים בְּדִבּוּרָם!” כְּשֶׁהִגִּיעַ לַמּוֹשָׁבָה הָיָה כְּבָר לַיְלָה.

------------------
אֶרֶץ זוֹ לֹא הָיְתָה דּוֹמָה לְשׁוּם אֶרֶץ אַחֶרֶת בָּעוֹלָם.
כָּל תּוֹשָׁבֶיהָ כֻּלָּם הָיוּ יְלָדִים.
הַגְּדוֹלִים שֶׁבָּהֶם הָיוּ בְּנֵי אַרְבַּע-עֶשְׂרֵה, וְהַקְּטַנִּים – בְּנֵי שְׁמוֹנֶה שָׁנִים.
אֶרֶץ הַמִּשְׂחָקִים הַזֹּאת הָיְתָה מְלֵאָה צָהֳלָה וְשִׂמְחָה; בְּכָל הָרְחוֹבוֹת וְהַשְׁוָקִים רַב הַשָּׁאוֹן, הִלּוּלָא וְחִנְגָּא מִסָּבִיב.

------------------
הַשְּׁנִיָּה וְנָתְנָה לָהֶם לֶאֱכֹל: מְעַט חָלָב חָמוּץ, מְעַט
פֵּרוּרֵי בֵּיצָה וְגַם מְעַט חָצָץ.
הַיְּלָדִים צָהֲלוּ מִשִּׂמְחָה וּבֵרְכוּ אֶת הָאֶפְרֹחִים וְאֶת
הַדּוֹגֶרֶת בְּ“מַזָּל טוֹב”. לְאַט, לְאַט גָּדְלוּ הָאֶפְרֹחִים
וְהַיְּלָדִים עָזְרוּ לְיַד אִמָּם לְהַאֲכִילָם וּלְהַשְׁקוֹתָם. הַבֵּן
הָיָה הוֹלֵךְ אֶל אַחַד הַבִּנְיָנִים וּמְבַקֵּשׁ מֵאֵת הַפּוֹעֲלִים
מְעַט זִיפְזִיף בִּשְׁבִיל הָאֶפְרֹחִים שֶׁלּוֹ. עָפְרָה הָיְתָה
תּוֹלֶשֶׁת מֵהַגִּנָּה עָלִים שֶׁל חַסָּה וּמְבִיאָה לַדּוֹגֶרֶת

------------------
כְּשֶׁהִגִּיעַ הַבַּיְתָה, מָצָא אֶת הַדֶּלֶת פְּתוּחָה בְּמִקְצָת.
הוּא דָּחַף אוֹתָהּ, נִכְנַס הַחַדְרָה, סָגַר אֶת הַדֶּלֶת, וְהִתְיַשֵּׁב לוֹ עַל הָרִצְפָּה, כְּשֶׁהוּא נוֹשֵׁם לִרְוָחָה מִתּוֹךְ שִׂמְחָה.
אַךְ שִׂמְחָתוֹ לֹא אָרְכָה, כִּי מִיָּד הִגִּיעַ לְאָזְנָיו צִרְצוּר: “צַר-צַר-צַר!” “מִי זֶה קוֹרֵא?” קָרָא פִּינוֹקְיוֹ נִרְגָּשׁ וְנִפְחָד.
“אֲנִי הוּא!” פִּינוֹקְיוֹ הִפְנָה אָת רֹאשׁוֹ וְרָאָה צְרָצַר גָּדוֹל זוֹחֵל לְאִטּוֹ עַל גַּבֵּי הַקִּיר.

------------------
יִרְאֶה נָא הַקָּהָל אֶת נִפְלְאוֹתָיו וְיִשְׁפֹּט! אוּלָם, לִפְנֵי הִפָּרְדִי מֵעֲלֵיכֶם, אֲדוֹנַי וַאֲדוֹנוֹתַי הַנִּכְבָּדִים, הַרְשׁוּנִי נָא לְהַזְמִינְכֶם גַּם מָחָר לְהַצָּגַת מִנְחָה.
עַל כָּל צָרָה שֶׁלֹּא תָּבוֹא וְיֵרֵד גֶּשֶׁם, תִּדָּחֶה הַהַצָּגָה לְמָחֳרָתַיּם, בְּשָׁעָה אַחַת-עֶשְׂרֵה בַּבֹּקֶר”.
אַחֲרֵי הַדְּבָרִים הָאֵלֶּה הִשְׁתַּחֲוָה הַמְּנַהֵל לִפְנֵי הַקָּהָל, פָּנָה אֶל פִּינוֹקְיוֹ בְּאָמְרוֹ: “הוֹי, פִּינוֹקְיוֹ! 
------------------
הַדּוֹד יַעֲקֹב לָחַץ אֶת כַּף הַמַּנְעוּל וְרָצָה לְהִכָּנֵס, אַךְ
הַדֶּלֶת הָיְתָה נְעוּלָה.
הוּא דָּפַק שׁוּב.
“בְּבַקָּשָׁה לְהִכָּנֵס!” נִשְׁמַע שׁוּב אוֹתוֹ הַקּוֹל.
הַדּוֹד מָשַׁךְ בִּכְתֵפָיו וְאָמָר:
“אֵיךְ אֶכָּנֵס? הֲלֹא הַדֶּלֶת נְעוּלָה! פִּתְחוּ וְאֶכָּנֵס!”
“תֵּכֶף, תֵּכֶף!” נִשְׁמַע הַקּוֹל בַּשְּׁלִישִׁית.
אַךְ הַדֶּלֶת לֹא נִפְתָּחָה.
הַדּוֹד יַעֲקֹב עָמַד וְחִכָּה. הוּא חָשַׁב, שֶׁאֲחוֹתוֹ רוֹחֶצֶת אֶת
הַיְּלָדִים וְאֵינָהּ יְכוֹלָה לִפְתֹּחַ, לָכֵן עָמַד וְחִכָּה קְצָת.

------------------
“לֹא וָלֹא!” עָנְתָה הַפֵיָה, עוֹדְךָ בְּגִיל בֵּית-הַסֵּפֶר.
“אֵין אֶת נַפְשִׁי לִלְמֹד שׁוּם מְלָאכָה…” “מִפְּנֵי מָה?” “מִפְּנֵי שֶׁהָעֲבוֹדָה מְיַגַּעַת אוֹתִי תָּמִיד”.
“דַּע לְךָ, אֵפוֹא, בְּנִי”, אָמְרָה הַפֵיָה, “כִּי כָּל הַחוֹשְׁבִים כָּמוֹךָ סוֹפָם לָמוּת בְּבֵית-הָאֲסוּרִים אוֹ בְּבֵית-הַחוֹלִים.
כָּל אָדָם, אִם עָשִׁיר הוּא וְאִם עָנִי, חַיָּב לַעֲסֹק בִּמְלָאכָה.

------------------
סָבִיב לְמִטָּתָהּ, מְאַיְּמִים עָלֶיהָ בְּמַטּוֹתֵיהֶם וּמַבִּיטִים
עָלֶיהָ בְּעֵינֵי זָעַם. רָחֵל הָיְתָה מִתְעוֹרֶרֶת בְּפַחַד וְצוֹעֶקֶת
מָרָה. “אִ-אִ-אִ-מָּא! אִ-אִ-אִ-מָּא!” אִמָּהּ הָיְתָה גּוֹחֶנֶת
עָלֶיהָ, מְנַשֶּׁקֶת אוֹתָהּ, מְדַבֶּרֶת עַל לִבָּהָ דְּבָרִים טוֹבִים
וְהָיְתָה מַנִּיחָה עַל רֹאשָׁהּ רִגְבֵי קֶרַח.
בַּיּוֹם הַשְּׁבִיעִי הוּקַל לָהּ לְרָחֵל. אַחֲרֵי שֵׁשֶׁת לֵילוֹת
נְדוּדִים נִרְדָּמָה. וּבַחֲלוֹמָהּ וְהִנֵּה אִישׁ זָקֵן בַּעַל זָקָן

------------------
הַנְּבוֹנָה וְהַיָּפָה הַזֹּאת.
פַּעַם נָסַע הָרוֹפֵא לַמּוֹשָׁבָה הַקְּרוֹבָה וְלָקַח אִתּוֹ אֶת
הַיְּלָדִים וְאֶת רָחֵל. הַיְּלָדִים בִּקְשׁוּ מְאֹד לָקַחַת אִתָּם גַּם
אֶת פְּזִיזָה, אַךְ הָרוֹפֵא לֹא רָצָה. הַיְּלָדִים הִתְחַנְּנוּ לִפְנֵי
הַדּוֹדָה רָחֵל, אַךְ גַּם הִיא אָמְרָה, שֶׁלֹּא יִקְּחוּ אֶת פְּזִיזָה.
“הֲלֹא מִרְיָם נִשְׁאֶרֶת לְבַדָּהּ”, הוֹסִיפָה הַדּוֹדָה רָחֵל,
“עֲצוּבָה תִּהְיֶה בְּלִי פְּזִיזָה”.
רַק אָז הִסְכִּימוּ הַיְּלָדִים בְּלִי רָצוֹן. בַּעֲלוֹתָם עַל הָעֲגָלָה

------------------
עִם כָּל הַנְּעָרִים, הָיִיתִי עוֹלֶה עַל הָעֲלִיָּה, תּוֹחֵב אֶת
רֹאשִׁי בְּאַחַד הָאֶשְׁנַבִּים שֶׁבַּגַּג וּמַשְׁקִיף עַל כָּל
הַנַּעֲשֶׂה בַּחוּץ.
גַּם בָּעֲלִיָּה מֻרְגָּשׁ עֶרֶב הֶחָג. הַכֹּל מֻטָּל שָׁם
בְּעִרְבּוּבְיָה: תֵּיבוֹת קְשׁוּרוֹת, שֻׁלְחָן קָטָן צוֹלֵעַ, כִּסְאוֹת
בְּלִי מוֹשָׁבִים, טַס יָשָׁן וְחָלוּד, מִבְרֶשֶׁת שֶׁנִּתְמָרְטוּ
שַׂעֲרוֹתֶיהָ, שְׁנֵי מוֹטוֹת עֲקֻמִּים וּמְחֻבָּרִים בִּשְׁנֵי
שְׁלַבִּים, אֶחָד מִלְּמַעְלָה וְאֶחָד מִלְּמַטָּה, זֵכֶר לְסֻלָּם;

------------------
“וּבַמֶּה פָּצְעוּ אוֹתוֹ?” “בְּסֵפֶר זֶה”, אָמַר פִּינוֹקְיוֹ, הֵרִים אֶת סֵפֶר הַחֶשְׁבּוֹן וְהֶרְאָהוּ לַשּׁוֹטְרִים.
“שֶׁל מִי הַסֵּפֶר הַזֶּה?” “שֶׁלִּי”.
“רַב לָנוּ; בִּרְאָיוֹת אֲחֵרוֹת אֵין לָנוּ צֹרֶךְ.
קוּם וְלֵךְ עִמָּנוּ…” “אֲבָל הֵן לֹא…” “קוּם וָלֵךְ!” “אַךְ הֵן אֲנִי אֵינֶנִּי אָשֵׁם…” “אַל תּוֹסִיף לְשַׁקֵּר! בּוֹא!” בְּאוֹתָה שָׁעָה נִגְּשׁוּ אֶל הַחוֹף סִירוֹת דַיִג.

------------------
הָאָרֶץ נִבְקַעַת לְקוֹלָם.
עַל הַמִּדְרָכָה עוֹבֶרֶת יַלְדָּה, בַּת גִּילָם שֶׁל הַמְּשַׂחֲקִים.
הִיא דּוֹחֶפֶת לְפָנֶיהָ עֶגְלַת-יְלָדִים יְשָׁנָה וּבָהּ חֲבִילַת
לְבָנִים. הַיַּלְדָּה מְמַהֶרֶת: עָלֶיהָ לְהָבִיא אֶת חֲבִילַת
הַלְּבָנִים לַמַּעְגִּילָה שֶׁל אָבִיהָ. עוֹזֶרֶת הִיא לוֹ בַּעֲבוֹדָתוֹ
וְאֵין לָהּ פְּנָאי. אַךְ הִנֵּה שׁוֹמַעַת הַיַּלְדָּה קוֹל מִצְהֲלוֹת
יְלָדִים. הִיא עוֹמֶדֶת תַּחְתֶּיהָ וּמַבִּיטָה בְּקִנְאָה אֶל
הַיְּלָדִים הַמְּשַׂחֲקִים. נַפְשָׁהּ יוֹצֵאת לַמִּשְׂחָק. מַה טּוֹב הָיָה

------------------
בְּאוֹתוֹ רֶגַע הִגִּיעַ הַנַּעַר הַשֵּׁנִי וְעָלָה בִּמְקוֹמוֹ.
לְאַחַר שֶׁהֵרִים זֹהַר הַמִּסְכֵּן אֶת כּוֹבָעוֹ, הִבִּיט אַחֲרֵי
הַנְּעָרִים הַנּוֹסְעִים עַל הַמּוֹט וְעֵינָיו זָלְגוּ דְּמָעוֹת,
דִּמְעוֹת צַעַר וְעֶלְבּוֹן, עַל הָעָוֶל הַגָּדוֹל שֶׁנַּעֲשָׂה לוֹ.
------------------
וְאָמְרָה לִבְלֹעַ אֶת זוּם-זוּם, שֶׁהָיָה עֲדַיִן עָסוּק בְּנִקָּיוֹן
כְּנָפָיו. זִים-זִים הִרְגִּישׁ בָּהּ וְקָרָא:
“הִזָּהֵר, זוּם-זוּם! הִנֵּה זִקִּית! פְּרָח!”
וּשְׁנֵי הָאַחִים נָשְׂאוּ אֶת רַגְלֵיהֶם, פָּרְשׂוּ אֶת כַּנְפֵיהֶם
וּפָרְחוּ לָהֶם.
זְמָן רַב עָפוּ זִים-זִים וְזוּם-זוּם. לָאַחֲרוֹנָה עָמְדוּ לָנוּחַ עַל
מַחְסָן שֶׁל עֵצִים. וְשׁוּב עָמְדוּ וְהֵסִירוּ אֶת הָאָבָק מֵעַל
כַּנְפֵיהֶם וְרַגְלֵיהֶם. פִּתְאֹם רָאָה זוּם-זוּם רֶשֶׁת דַּקָּה

------------------
“אַחֲלַי, נְדִיב לֵב!” פָּנָה אֵלָיו פִּינוֹקְיוֹ, “אוּלַי תָּחוּס וּתְרַחֵם עַל יֶלֶד מִסְכֵּן וְתִתֵּן לוֹ אֲגוֹרָה לִקְנוֹת פַּת-לֶחֶם!” “בְּחֵפֶץ לֵב”, עָנָה הַבַּנַּאי, בּוֹא אִתִּי וַעֲזֹר לִי לְהַעֲבִיר סַל זֶה לַחֲצַר הַבִּנְיָן וְאֶתֵּן לְךָ לֹא אֲגוֹרָה אַחַת, כִּי אִם חָמֵשׁ אֲגוֹרוֹת“.
“אוּף, אַךְ הֵן הַסַּל נִרְאֶה כָּבֵד מְאֹד!” עָנָה פִּינוֹקְיוֹ, “וַאֲנִי אֵינֶנִּי מוּכָן לַעֲבֹד קָשֶׁה, וְאֵין בִּרְצוֹנִי לִטְרֹחַ הַרְבֵּה”.

------------------
הַפְּרָחִים, הָעֲשָׂבִים וְהַפַּרְפָּרִים; גַּם הַצִּפֳּרִים אֲשֶׁר
קִנְנוּ בָּעֵץ הַגָּדוֹל וְהֶעָנֵף הֶאֱזִינוּ לַנְּגִינָה.
פִּתְאֹם לְפֶתַע הִתְעוֹפְפוּ כָּל הַצִּפֳּרִים וְהִתְחִילוּ לְצַפְצֵף
בְּקוֹלֵי-קוֹלוֹת. הַנַּעַר הִרְגִּישׁ, שֶׁאֵין זֶה צִפְצוּף סְתָם,
אֶלָּא צִפְצוּף אַזְעָקָה. וַדַּאי בָּא מִי שֶׁהוּא לְהַחֲרִיד אֶת
מְנוּחָתָן. הַנַּעַר נָשָׂא אֶת עֵינָיו אֶל הָעֵץ, שֶׁהָיָה כַּעֲשָׂרָה
צְעָדִים מִמֶּנּוּ וְרָאָה רֹאשׁ נָחָשׁ מֵצִיץ מִבֵּין הָעֲנָפִים.

------------------
הָאֶבֶן בְּצִפּוֹר, הָיְתָה שִׂמְחָתוֹ רַבָּה מְאֹד.
רָאֲתָה אִמּוֹ אֵת כָּל אֲשֶׁר הוּא עוֹשֶׂה וְאָמְרָה לוֹ:
“אָסוּר, בְּנִי, לְצַעֵר בַּעֲלֵי-חַיִּים!”
גַּבִּי הָיָה מַבְטִיחַ לֹא לָגַעַת עוֹד בַּקִּנִּים, אַךְ מִמָּחֳרָת
הַיּוֹם שָׁכַח אֵת אֲשֶׁר הִבְטִיחַ וְהוֹסִיף לְצַעֵר בַּעֲלֵי-חַיִּים.
רַק עַל יְצוּר אֶחָד הָיָה גַּבִּי מֵגֵּן תָּמִיד. זֶה הָיָה כַּלְבּוֹ
הַקָּטָן דָּדִי, וְגַבִּי אָהַב אוֹתוֹ מְאֹד, כִּי הִשְׁתַּתֵּף בְּכָל
מִשְׂחָקָיו וְהָיָה לוֹ כְּחָבֵר טוֹב וְנֶאֱמָן.

------------------
לָכֵן כָּבַשׁ אֶת יִצְרוֹ וְלֹא אָכַל אֶלָּא אַרְנֶבֶת אַחַת, תַּרְנְגֹלֶת אַחַת וְתַרְנְגוֹל אֶחָד.
אַחַר-כָּךְ הִזְמִין לוֹ שַׂלְוִים, צְפַרְדְעִים בְּרֹטֶב, לְטָאוֹת וַעֲנָבִים.
יוֹתֵר מִזֶּה לֹא יָכוֹל הָיָה הַשּׁוּעָל הַמִּסְכֵּן לֶאֱכֹל דָּבָר, וְאַף נִשְׁבַּע בְּהֵן צִדְקוֹ, כִּי כָּל הַמַּאֲכָלִים הָאֵלֶּה הָיוּ לוֹ לְזָרָא וְהוּא אָכַל אוֹתָם רַק מִשּׁוּם נִימוּס, אַף כִּי קָשֶׁה הָיָה לוֹ גַּם לִרְאוֹתָם.
פָּחוֹת מִכֻּלָּם אָכַל פִּינוֹקְיוֹ.

------------------
פִּתְאֹם הִגִּיעָה לְאָזְנֵיהֶם זַעֲקַת יֵאוּשׁ, וּבְהַפְנוֹתָם אֶת רֹאשָׁם רָאוּ, וְהִנֵּה נַעַר קָטָן מִתְנַפֵּל מֵרֹאשׁ הַסֶּלַע הַיָּמָּה וְצוֹעֵק: “רוֹצֶה אֲנִי לְהַצִּיל אֶת אַבָּא שֶׁלִּי!” וּמִפְּנֵי שֶׁפִּינוֹקְיוֹ הָיָה כֻּלּוֹ עֵץ, שָׂחָה בְּקַלּוּת עַל פְּנֵי הַמַּיִם, פַּעַם צָלַל לְתוֹךְ הַמַּיִם וּפַעַם הִתְרוֹמֵם לְמַעְלָה; הוּא שָׂחָה חִישׁ קַל כְּדָג וְעַד מְהֵרָה נִתְרַחֵק מִן הַחוֹף וְנִתְעַלֵּם מִן הָעַיִן.
“נַעַר אֻמְלָל!” אָמְרוּ הַדַּיָּגִים וְהָלְכוּ אִישׁ לְבֵיתוֹ עֲצוּבֵי-רוּחַ.

------------------
הַסַּפְסָלִים הָיוּ מְלֵאִים יְלָדִים, נְעָרִים וּנְעָרוֹת בְּנֵי גִּילִים שׁוֹנִים, וְכֻלָּם חִכּוּ בְכִלְיוֹן עֵינַיִם וּבְקֹצֶר-רוּחַ לְהַתְחָלַת הַהַצָּגָה וּלְהוֹפָעָתוֹ שֶׁל פִּינוֹקְיוֹ.

------------------
כְּשֶׁנִּכְנָס יוֹסֵף לַחֲדַר-הָאֹכֶל, אָמְרָה לוֹ הָאֵם:
“יוֹסֵף, מַה נָפַל בֵּינֵיכֶם?”
יוֹסֵף הִבִּיט בְּעַיִן לֹא טוֹבָה אֶל דָּוִד וְאָמַר:
“הוּא בְּוַדַּאי כְּבָר סִפֵּר לָךְ, לֹא כֵן?”
“אַתָּה טוֹעֶה”, אָמְרָה הָאֵם. “רְאִיתִיו יוֹצֵא נִרְגָּז וְשָׁאַלְתִּי
אוֹתוֹ אִם רַבְתֶּם. הוּא הוֹדָה, שֶׁנָּפַל סִכְסוּךְ בֵּינֵיכֶם, אַךְ
לֹא סִפֵּר מַהוּ הַדָּבָר. סַפֵּר אָתָּה”.
יוֹסֵף בִּקֵּשׁ סְלִיחָה מִדָּוִד עַל אֲשֶׁר חָשַׁד בּוֹ לַשָּׁוְא.
אַחַר סִפֵּר לְאִמּוֹ אֶת כָּל הַדָּבָר וְהוֹסִיף:

------------------
‘חָס וְשָׁלוֹם!’ קָרָאתִי, ‘מִיָּמַי לֹא רִמִּיתִי אֶת הַמּוֹרֶה!’
" ‘אַחֲרֵי מַה שֶּׁקָּרָה הַיּוֹם, קָשֶׁה לִי לְהַאֲמִין לָךְ’. אָמַר
הַמּוֹרֶה.
" ‘אָנָּא, יִסְלַח נָא לִי הַפָּעַם’, חִנַּנְתִּי קוֹלִי.
"אַךְ הַמּוֹרֶה הַזֶּה, שֶׁהָיָה יָדוּעַ לָנוּ כְּאָדָם נוֹחַ
וּוַתְּרָן, הָיָה הַפַּעַם תַּקִּיף בְּדַעְתּוֹ וְלֹא שָׁעָה
לִתְחִנָּתִי. הוּא הֵנִיעַ בְּרֹאשׁוֹ וְאָמָר: ‘לֹא! לֹא אוּכַל
לִסְלֹחַ. גָּדוֹל עֲוֹנְכֶם מִנְּשׂא. לְכוּ אִישׁ לְבֵיתוֹ. לֹא אוּכַל
רְאוֹת פְּנֵיכֶם’.

------------------
“מָה הָאוֹר הַזֶּה? הֲרוֹאֶה אַתָּה אֶת שְׁבִיב הָאוֹר הַמְּהַבְהֵב מֵרָחוֹק?” “כֵּן, כֵּן, כַּנִּרְאֶה עוֹד אֻמְלָל נִמְצָא שָׁם, הַמְּחַכֶּה כָּמוֹנִי וְכָמוֹךָ עַד אֲשֶׁר יִהְיֶה לְבָרוֹת לְכָרִישׁ זֶה”.
“רוֹצֶה אֲנִי לִרְאוֹתוֹ, אֶת חֲבֵרֵנוּ לְצָרָה.
אוּלַי דָּג זָקֵן וּמְנֻסֶּה הוּא, וְיוּכַל לְהוֹרוֹת לִי דֶּרֶךְ לְהִנָּצֵל מִכָּאן”.

------------------
וּבִרְאוֹתָם אִישׁ אֶת רֵעֵהוּ עֲדוּיִים עֲדִי נֶהְדָּר כָּזֶה לְרֹאשָׁם, הִתְחִילוּ לְהִתְלוֹצֵץ עַל אָזְנֵיהֶם הָאֲרֻכּוֹת וּמִפִּיהֶם פָּרַץ צְחוֹק גָּדוֹל.
הֵם הִרְבּוּ כָּל-כָּךְ לִצְחֹק, שֶׁהִתְחִילוּ חָשִׁים בְּרַגְלֵיהֶם.
וּפִתְאֹם חָדַל פְּתִילָה לִצְחֹק, רַגְלָיו מָעֲדוּ, פָּנָיו נִתְעַוּוּ וְהוּא מִלְמֵל בִּכְבֵדוּת: “הוֹשַׁע-נָא, פִּינוֹקְיוֹ, הוֹשַׁע-נָא!” “מַה לְךָ?” “קָשֶׁה לִי לַעֲמֹד עַל רַגְלַי”.
“גַּם בִּרְכַּי כּוֹשְׁלוֹת!” קָרָא פִּינוֹקְיוֹ, כְּשֶׁהוּא בּוֹכֶה וְנוֹטֶה לִנְפֹּל.

------------------
הָעוֹפוֹת אֲשֶׁר בֶּחָצֵר רָאוּ אֶת הַחֲסִידָה נוֹשֵׂאת אֶת גַּבִּי
וְשָׂמְחוּ מְאֹד. רַק הַכֶּלֶב הַקָּטָן, דָּדִי, יְדִידוֹ הַנֶּאֱמָן
שֶׁל גַּבִּי, הִתְחִיל נוֹבֵחַ בְּחָזְקָה. אַךְ הָאֵם הָיְתָה עֲסוּקָה
בַּבַּיִת וְלֹא שָׂמָה לֵב לִנְבִיחַת הַכֶּלֶב. וְהַחֲסִידָה עָפָה עִם
גַּבִּי הַנִּבְהָל אֶל הַיָּעַר. שָׁם הוֹשִׁיבָה אוֹתוֹ עַל צַמֶּרֶת עֵץ
גָּבֹהַּ וְאָמְרָה:
“פֹּה תֵּשֵׁב, יֶלֶד רָע, וְלֹא תּוּכַל לַהֲרֹס עוֹד קִנִּים!” וּמִיָּד
עָפָה לָהּ אֶל קִנָּהּ.

------------------
הוּא מִהֵר לִשְׂחוֹת וְהִגִּיעַ אֶל סֶלַע; אַךְ בְּטֶרֶם הִסְפִּיק לַעֲלוֹת עָלָיו הִרְגִּישׁ פִּתְאֹם, שֶׁהַסֶּלַע מִתְרוֹמֵם וּמֵרִים גַּם אוֹתוֹ בָּאֲוִיר.
הוּא נִסָּה לִבְרֹחַ, אַךְ אֵחַר מִן הַמּוֹעֵד.
לְתִמְהוֹנוֹ הַגָּדוֹל רָאָה כִּי נִלְכַּד בְּרֶשֶׁת גְּדוֹלָה, שֶׁבָּה הִתְלַבְּטוּ דָּגִים מִדָּגִים שׁוֹנִים.
וּפִתְאֹם רָאָה וְהִנֵּה מִן הַמְּעָרָה יוֹצֵא דַּיָּג נוֹרָא, דּוֹמֶה יוֹתֵר לְמִפְלֶצֶת יָם מֵאֲשֶׁר לְבֶן-אָדָם מִן הַיִּשּׁוּב.

------------------
טוֹרֶפֶת אוֹתָם, אַךְ כְּשֶׁהָיְתָה תּוֹפֶסֶת עַכְבָּר, הָיְתָה
מְשַׂחֶקֶת בּוֹ, זוֹרֶקֶת אוֹתוֹ לְמַעְלָה וּלְמַטָּה, כְּמוֹ שֶׁהָיְתָה
מְשַׂחֶקֶת בְּכַדּוּרֵי הַיְּלָדִים וּבְגַרְבֵּיהֶם, עַד שֶׁהָיָה
הָעַכְבָּר נוֹפֵל מֵת. בְּיִחוּד הִצְטַיְּנָה פְּזִיזָה בְּמִלְחַמְתָּהּ
כְּנֶגֶד מַרְבֵּי-הָרַגְלַיִם, הָעַקְרַבִּים וְהַנְּחָשִׁים. יָפֶה הָיָה
לִרְאוֹתָהּ נִלְחֶמֶת עִם הַנָּחָשׁ. בְּרֶגֶל אַחַת הָיְתָה מְגִנָּה עַל
רֹאשָׁהּ מִפְּנֵי הַנָּחָשׁ וּבַשְּׁנִיָּה מַכָּה וְשׂוֹרֶטֶת בּוֹ עַד

------------------
פֶּרֶק שְׁלִישִׁי: גֶּ’פֶּטוֹ נִגַּשׁ לַעֲשִׂיַּת לֵיצַן-הָעֵץ שֶׁלוֹ וְקוֹרֵא לוֹ בְּשֵׁם פִּינוֹקְיוֹ.
תַּעֲלוּלָיו הָרִאשׁוֹנִים שֶׁל הַלֵּיצָן.
בְּדִירָתוֹ שֶׁל גֶּ’פֶּטוֹ הָיָה רַק חֶדֶר קָטָן אֶחָד מִתַּחַת לַמַּדְרֵגוֹת, שֶׁאֲלֵיהֶן פָּנָה הַחַלּוֹן הַיָּחִיד שֶׁבּוֹ.
הָרָהִיטִים הָיוּ דַּלִּים וַעֲלוּבִים מְאֹד: כִּסֵּא צוֹלֵעַ, מִטָּה רְעוּעָה וְשֻׁלְחָן מָט לִנְפֹּל.

------------------
פִּינוֹקְיוֹ הָיָה מְקֻשָּׁט בְּקִשּׁוּטֵי חַג: רֶסֶן חָדָשׁ מֵעוֹר אֲדֹם, מְיֻפֶּה בְּאַבְזָמִים שֶׁל נְחשֶׁת בְּהִירָה; שְׁנֵי פְּרָחִים לְבָנִים פֵּאֲרוּ אֶת אָזְנָיו; קְוֻצּוֹת רַעֲמָתוֹ הָיוּ סְדוּרוֹת תַּלְתַּלִּים וּקְשֻׁרוֹת בְּסִרְטֵי מֶשִׁי אֲדַמְדַמִּים; רְצוּעַת זָהָב וָכֶסֶף עָבְרָה לְכָל אֹרֶךְ גּוּפוֹ, וּבִזְנָבוֹ הָיָה קְלוּעִים פְּתִילֵי קְטִיפָה אֲדֻמִּים וּכְחֻלִּים.

------------------
גְּבֶרֶת טוֹבָה, עַל אֲשֶׁר גֵּרַשְׁתְּ מִפֹּה אֶת הָעַכָּבִישִׁים!
זָכֹר נִזְכֹּר וְלֹא נִשְׁכַּח חַסְדֵּךְ זֶה לְעוֹלָם!”
רָאֲתָה אֵם הַיֶּלֶד, שֶׁאֵינֶנָּהּ יְכֹלָה לְהִפָּטֵר מִפְּנֵיהֶם,
הָלְכָה וְהֵבִיאָה נְיָר שֶׁל זְבוּבִים וְהִנִּיחָה אוֹתוֹ עַל
הַשֻּׁלְחָן.
אָמַר זוּם-זוּם אֶל אָחִיו:
“אַתָּה רוֹאֶה, זִים-זִים, כַּמָּה טוֹבָה הִיא אִשָּׁה זוֹ! הִנֵּה
הֵבִיאָה לָנוּ אֹכֶל וּמַזְמִינָה אוֹתָנוּ לִסְעֻדָּה. הוֹ, מַה טּוֹב
הָרֵיחַ! בֹּא וְנִטְעָם”.
אָמַר זִים-זִים:

------------------
“אֵיךְ אֶפְשָׁר לֵאמֹר כָּךְ עָלֵינוּ? הֲלֹא שֶׁבַע פְּעָמִים בַּיּוֹם
אָנוּ מִתְנַקִּים, מִתְרַחֲצִים וּמְשַׁפְשְׁפִים אֶת רַגְלֵינוּ, אֶת
כְּנָפֵינוּ וְאֶת פָּנֵינוּ! זוֹהִי דִּבָּה!”
“בֶּאֱמֶת מְשֻׁנֶּה מְאֹד!” אָמַר זִים-זִים.
“הָאֲנָשִׁים עַצְמָם אֵינָם אוֹהֲבִים אֶת הַנִּקָּיוֹן. מַשְׁלִיכִים הֵם
זֶבֶל וְאַשְׁפָּה בַּבַּיִת, בֶּחָצֵר וּבָרְחוֹב וְאַחַר-כָּךְ הֵם
מַאֲשִׁימִים אוֹתָנוּ! קַל מְאֹד לְהַאֲשִׁים אֲחֵרִים”.
עוֹדָם מְדַבְּרִים וְזִקִּית גְּדוֹלָה וִירֻקָּה פָּתְחָה אֶת פִּיהָ

------------------
גַּם בְּאָפְיָן שׁוֹנוֹת הָאֲחָיוֹת הַקְּטַנּוֹת. נִצָּה שְׁלֵוָה מְאֹד
וְאוֹהֶבֶת סֵדֶר וְנִקָּיוֹן. הַבֻּבָּה שֶׁלָּהּ מְקֻשֶּׁטֶת תָּמִיד,
כְּמוֹ לִפְנֵי טִיּוּל; וְהַצַּעֲצוּעִים שְׁלֵמִים וּמַבְרִיקִים,
כְּאִלּוּ הוּבְאוּ זֶה עַתָּה מֵהֶחָנוּת.
אַךְ דִּיצָה מְלֵאָה תְּנוּעָה כְּפַרְפָּר. אֵין הִיא יוֹדַעַת מְנוּחָה:
אוֹ שֶׁהִיא צוֹחֶקֶת וְשָׁרָה, אוֹ שֶׁהִיא קוֹפֶצֶת, מְרַחֶפֶת
וּמִתְגַּלְגֶּלֶת מֵחֶדֶר לְחֶדֶר וּמְמַלְּאָה אֶת הַבַּיִת דִּיצָה

------------------
תַּאֲבוֹנָהּ שֶׁל נָעֳמִי הַקְּטַנָּה
בַּת חָמֵשׁ שָׁנִים הִיא נָעֳמִי זוֹ שֶׁלִּפְנֵיכֶם וּרְאוּ נָא כַּמָּה
דַּקָּה הִיא וְאֵילוּ לְחָיַיִם נוֹפְלוֹת לָהּ! “עוֹר וַעֲצָמוֹת”,
אוֹמֶרֶת עָלֶיהָ אִמָּא שֶׁלָּהּ. וּרְאוּ נָא גַם רְאוּ כַּמָּה קְטַנָּה
הִיא וְאֵיזֶה פֶּה פָּעוּט לָהּ, כְּמוֹ לְבֻבָּה קְטַנָּה. גַּם אַפָּהּ
קָטָן כְּמוֹ נְקֻדָּה, רַק עֵינֶיהָ גְּדוֹלוֹת וּבָהֶן הִיא מַבִּיטָה
עֲלֵיכֶם בְּמַבָּט תָּכֹל וּמוֹשֵׁךְ לְבָבוֹת. אַתֶּם חוֹשְׁבִים אוּלַי,

------------------
אַחֲרֵי נוּחָם מְעַט יָצְאוּ לַדֶּרֶךְ, וּמִמָּחֳרַת הַבֹּקֶר הִגִּיעוּ אֶל חוֹף הַיָּם.
הַיּוֹנָה הוֹרִידָה אֶת פִּינוֹקְיוֹ אַרְצָה, וְכֵיוָן שֶׁלֹּא רָצְתָה לִשְׁמֹעַ תּוֹדָה מִפִּיו, הִתְנַשְּׂאָה מִיָּד וְנֶעֶלְמָה מֵעֵינָיו.
עַל הַחוֹף עָמַד קָהָל גָּדוֹל, אֲנָשִׁים, נָשִׁים וָטַף, וְכֻלָּם צוֹעֲקִים וּמַרְאִים בִּידֵיהֶם עַל הַיָּם.
“מַה קָּרָה שָׁם?” שָׁאַל פִּינוֹקְיוֹ זְקֵנָה אַחַת.

------------------
הַשִּׁמְשָׁה הַשְּׁבוּרָה
לֹא רָחוֹק מִמִּגְדַּל הַמַּיִם אֲשֶׁר בְּלֵב תֵּל-אָבִיב נִמְצָא
מִגְרָשׁ רֵיק וּרְחַב יָדָיִם.
בְּמִגְרָשׁ זֶה מִתְאַסְּפִים יַלְדֵי הַשְּׁכֵנִים שֶׁבָּרְחוֹבוֹת
הַסְּמוּכִים לְשֵׁם מִשְׂחָק. אַחַד הַיְּלָדִים, אַמְנוֹן שְׁמוֹ, הוּא
רֹאשׁ הַיְּלָדִים. בְּכָל מִקְרֶה שֶׁל סִכְסוּךְ וְשֶׁל דִּין וּדְבָרִים,
פּוֹנִים הַיְּלָדִים אֵלָיו וּכְכֹל אֲשֶׁר יִשְׁפֹּט, כֵּן יָקוּם דָּבָר.
מַדּוּעַ נִשְׁמָעִים לוֹ הַיְּלָדִים? רֵאשִׁית, מִשּׁוּם שֶׁהוּא יֶלֶד

------------------
לִכְתֹּב אֶת שְׁמָהּ וְאֶת שֵׁם אֶרְאֶלָּה. בְּגַן בֵּית-הַסֵּפֶר יֵשׁ
לָהֶן עֲרוּגָה מְשֻׁתֶּפֶת וְהֵן מְעַבְּדוֹת אוֹתָהּ יָחַד.
אֶרְאֶלָּה וְכַרְמֶלָּה חֲבֵרוֹת טוֹבוֹת הֵן וְאַף פַּעַם לֹא הָיוּ
בְּרֹגֶז.
פַּעַם אַחַת בָּאָה אֶרְאֶלָּה הַבַּיְתָה וְאָמְרָה לְאִמָּהּ:
“אִמָּא, בְּבֵית-הַסֵּפֶר יַצִּיגוּ חִזָּיוֹן – ‘מְחוֹל הַפַּרְפָּרִים’.
אַתְּ רוֹצָה שֶׁאֲנִי אֶשְׁתַּתֵּף בּוֹ”?
“בְּוַדַּאי, בִּתִּי”, אָמְרָה הָאֵם.
“אֲבָל הַמּוֹרָה אָמְרָה, שֶׁכָּל יַלְדָּה, הָרוֹצָה לְהִשְׁתַּתֵּף

------------------
גְּדוֹלִים. בַּבַּיִת הָיְתָה עוֹמֶדֶת לִפְעָמִים מֵאֲחוֹרֵי הַדֶּלֶת
לְהַקְשִׁיב לְשִׂיחַת הָאוֹרְחִים. לֹא פַּעַם נָזְפָה בָּהּ אִמָּהּ:
“צִלָּה, לֹא יָפֶה לִהְיוֹת צַיְתָּנִית; אֵין זֶה מַעֲשֶׂה הָגוּן!”
צִלָּה הָיְתָה מַבְטִיחָה כָּל פַּעַם לַחְדֹּל מִזֶּה, אַךְ לֹא שָׁמְרָה
אֶת הַבְטָחָתָהּ.
יוֹם אֶחָד בָּאָה דּוֹדָתָהּ, אֲחוֹת אִמָּהּ, לְבֵיתָם. מִיָּד נִכְנְסָה
גַּם צִלָּה וְעָמְדָה עַל יַד הַדּוֹדָה לִשְׁמֹעַ אֶת הַחֲדָשׁוֹת אֲשֶׁר
הִיא מְסַפֶּרֶת.
אָמְרָה לָהּ הָאֵם:

------------------
בֵּיצָה. בֵּיצָה כְּבָר הִשַּׂגְתִּי, שְׁקֵדִים כְּבָר קָטַפְתִּי, אַךְ
תְּמָרִים עוֹד לֹא אָסָפְתִּי. אוּלַי תּוּכַל לְטַפֵּס עַל הַתָּמָר?”
אָמַר הַכֶּלֶב הַב-הַב:
“צַר לִי מְאֹד שֶׁאֵינֶנִּי יָכֹל לְטַפֵּס. הִנֵּה אֶקְרָא לְרוּ-רוּ.
הִיא יוֹדַעַת לְטַפֵּס הֵיטֵב”.
הִתְחִיל הַב-הַב קוֹרֵא: “רוּ-רוּ, רוּ-רוּ, בֹּאִי הֵנָּה!”
מִיַּד בָּאָה הַחֲתוּלָה רוּרוּ וְשָׁאָלָה: “מַה קָּרָה? לָמָּה
תִּבְכֶּה, מֶה-מֶה?” אָמַר מֶה-מֶה: “אִמָּהּ שֶׁל חַיָּה שָׁרָה לָהּ

------------------
אָמַרְתִּי לָהֶם, כִּי נִתְעַשַּׁרְתִּי, וּמֵעַתָּה לֹא יֶחְסַר לְאָבִי דָּבָר; סִפַּרְתִּי לָהֶם שֶׁבְּיָדִי חֲמִשָּׁה מַטְבְּעוֹת זָהָב, וְהֵם אָמְרוּ לִי: ‘הֲרוֹצֶה אַתָּה כִּי מַטְבְּעוֹתֶיךָ יִהְיוּ לְאֶלֶף, וַאֲפִלּוּ לְאַלְפַּיִם מַטְבְּעוֹת? לְכָה עִמָּנוּ וְאָנוּ נְבִיאֲךָ אֶל שְׂדֵה-הַפְּלָאוֹת!’.
הִסְכַּמְתִּי וְהָלַכְנוּ, אַחַר-כָּךְ אָמְרוּ לִי: ‘נַעֲמֹד לָנוּחַ בַּמָּלוֹן ‘הַסַּרְטָן הָאָדֹם’, וּבַחֲצוֹת הַלַּיְלָה נֵצֵא לְדַרְכֵּנוּ’.

------------------
תֻּכִּי מְגַלָּה סוֹד
בְּבֵיתוֹ שֶׁל אַמְנוֹן הָיָה תֻּכִּי, שֶׁיָּדַע לְדַבֵּר הַרְבֵּה
מִלִּים וּמִשְׁפָּטִים. עַל פִּי רֹב הָיָה מַשְׁמִיעַ אֶת דְּבָרָיו
סְתָם, לֹא לָעִנְיָן. אַךְ כְּשֶׁהָיָה בְּמַצַּב-רוּחַ טוֹב, בְּיִחוּד
אַחֲרֵי אָכְלוֹ לָשׂבַע, הָיָה אוֹמֵר: “תּוֹדָה רַבָּה!” אוֹ “חֵן-חֵן,
אִמָּא!” בְּכָל עֶרֶב הָיָה קוֹרֵא: “יְלָדִים, לְכוּ לִישׁוֹן!”
וּבַבֹּקֶר הַשְׁכֵּם הָיָה מַכְרִיז: “יְלָדִים, לְבֵית-הַסֵּפֶר!”
בִּשְׁנֵי הַמִּשְׁפָּטִים הָאַחֲרוֹנִים הָיָה מְחַקֶּה אֶת קוֹל הָאֵם.

------------------
חַכְמֹנֶת
זֶה שָׁלשׁ שָׁנִים נוֹסַעַת זִיוָה עִם אִמָּהּ לִרְחַבְיָה לְחָדְשֵׁי
הַקַּיִץ. בָּאַכְסַנְיָה, שֶׁבָּהּ גָּרָה זִיוָה, יֵשׁ לָהּ יְדִידָה
וּשְׁמָהּ חַכְמֹנֶת. זוֹהִי חֲתוּלָה אֲפוּרָה וְיָפָה וְעוֹרָהּ חָלָק
כִּקְטִיפָה. זִיוָה הִתְוַדְּעָה אֵלֶיהָ עוֹד בִּהְיוֹתָהּ בַּת שָׁלשׁ.
אָז הָיְתָה הַחֲתוּלָה קְטַנָּה מְאֹד וְנֶחְמָדָה מְאֹד. אֶת הַשֵּׁם
“חַכְמֹנֶת” נָתְנָה לָהּ זִיוָה, כִּי חָשְׁבָה אוֹתָהּ לַחֲכָמָה מְאֹד.
קַיִץ יָפֶה בִּלְּתָה אָז זִיוָה. חֲבֵרוֹת לְשַׂחֵק עִמָּהֶן לֹא הָיוּ

------------------
“הוֹי, אַתָּה תֻּכִּי-סְרוּקִי!” קָרָא פִּינוֹקְיוֹ בְּכַעַס, “מַה הַשִּׂמְחָה הַגְּדוֹלָה הַזֹּאת עַל רֹאשְׁךָ? לָמָּה וּכְנֶגֶד מִי אַתָּה צוֹחֵק כָּכָה?” “צוֹחֵק אֲנִי לַפְּתָאִים הַמַּאֲמִינִים לְכָל דָּבָר וְנוֹתְנִים לְשַׁטּוֹת בָּהֶם”.

------------------
“לָמָה תִּתְאַבֵּל כָּל כָּךְ עַל הַחֲמוֹר הַזֶּה?” שָׁאַל אוֹתוֹ הָאִכָּר בְּתִמָּהוֹן… “כִּי עַל כֵּן הָיָה יְדִיד נֶאֱמָן לִי…” “יְדִידְךָ?” “כֵּן, יַחַד לָמַדְנוּ בְּבֵית-סֵפֶר אֶחָד!…” “כֵּיצַד?” קָרָא הָאִכָּר וּצְחוֹק אַדִּיר פָּרַץ מִפִּיו.
“כֵּיצַד?! חֲבֵרֶיךָ בְּבֵית-הַסֵּפֶר הָיוּ חֲמוֹרִים?… מְתָאֵר אֲנִי לְעַצְמִי מַה שֶּׁלָּמַדְתָּ כְּבָר בְּבֵית-סֵפֶר זֶה!” הַלֵּיצָן הַמִּסְכֵּן, אָבֵל וַחֲפוּי רֹאשׁ לֹא הֵשִׁיב דָּבָר.

------------------
וְיוֹדֵעַ אַתָּה מַה דִּבֵּר הַמּוֹרֶה בְּאָזְנַי עַל-אוֹדוֹתֶיךָ תָּמִיד? הוּא הָיָה אוֹמֵר: “חָבֵר רַע הוּא פְּתִילָה, אַל תִּתְחַבֵּר אֵלָיו, פֶּן תִּלְמַד אָרְחוֹתָיו הָרָעִים!…” “הַמּוֹרֶה הַמִּסְכֵּן!” עָנָה פְּתִילָה בַּהֲנִיעוֹ רֹאשׁוֹ, “יוֹדֵעַ אֲנִי, כִּי לֹא אָהַב אוֹתִי אַהֲבַה יְתֵרָה וְהָיָה מְדַבֵּר בִּי רָעָה תָּמִיד; אוּלָם אֲנִי אֵינֶנִּי נוֹקֵם וְנוֹטֵר, וְסוֹלֵחַ אֲנִי לוֹ”.
“מַה יְקָרָה נַפְשְׁךָ מְאֹד!” קָרָא פִּינוֹקְיוֹ בְּחַבְּקוֹ אֶת רֵעֵהוּ וּבְנָשְׁקוֹ לוֹ.

------------------
אַחַר-כָּךְ נָשָׂא אֶת עֵינָיו בְּאַהֲבָה רַבָּה אֶל הַפֵיָה וְשָׁאַל: “אִמְרִי לִי, אִמָּא, הֵן לֹא אֱמֶת הַדָּבָר כִּי מַתְּ?” “כַּנִּרְאֶה, לֹא!” עָנְתָה הַפֵיָה בְּבַת-צְחוֹק.
“לוּ יָדַעְתְּ מַה גָּדוֹל הָיָה צַעֲרִי בְּהִשְׁתַּטְּחִי עַל קִבְרֵךְ…” “יָדַעְתִּי גַּם יָדַעְתִּי, וְלָכֵן גַּם סָלַחְתִּי לְךָ.
צַעַרְךָ הָאֲמִתִּי הוֹכִיחַ לִי כִּי לֵב טוֹב בָּרָא לְךָ אֱלֹהִים, פִּינוֹקְיוֹ.

------------------
הִתְכַּבְּדוּ נָא, מְכֻבָּדִים, וְאַל נָא תָּדוּנוּ אוֹתִי וְאֶת חֲמוֹרִי לְכַף חוֹבָה!” לְמִשְׁמַע הַנְּאוּם הַזֶּה פָּרַץ הַקָּהָל בְּרַעֲמֵי צְחוֹק וְרַעַשׁ שֶׁל מְחִיאוֹת כַּפַּיִם.
אַךְ בְּהוֹפִיעַ עַל הַבָּמָה הַחֲמוֹר פִּינוֹקְיוֹ בִּכְבוֹדוֹ וּבְעַצְמוֹ, הִגִּיעוּ הָרַעַשׁ וּמְחִיאוֹת הַכַּפַּיִם עַד שִׂיאָם.

------------------
נָעֳמִי "לֵב זָהָב"
נָעֳמִי הִיא יַלְדָּה טוֹבַת לֵב. בְּכָל יוֹם הִיא מְפַזֶּרֶת פֵּרוּרֵי
לֶחֶם לַצִּפֳּרִים, פּוֹרֶסֶת מִלַּחְמָהּ לַכֶּלֶב וּמַשְׁאִירָה מְעַט
חָלָב לַחֲתוּלָה. כְּשֶׁהִיא רוֹאָה יֶלֶד בּוֹכֶה, מִיָּד הִיא נִגֶּשֶׁת
אֵלָיו וְאוֹמֶרֶת לוֹ:
"אַל תִּבְכֶּה, יֶלֶד! הֵא לְךָ סֻכָּרִיָּה: הִיא מְתוּקָה ‘נוֹרָא’ ".
וְאִם הַיֶּלֶד חָדֵל לִבְכּוֹת, מַתְחִילָה נָעֳמִי לִצְחֹק מִנַּחַת.
כָּל מַכִּירֶיהָ אוֹמְרִים עָלֶיהָ, שֶׁיֵּשׁ לָהּ לֵב זָהָב.
וְנָעֳמִי שְׂבֵעַת רָצוֹן מְאֹד.

------------------
פִּתְאֹם רָאָה וְהִנֵּה לֹא הַרְחֵק מִן הַחוֹף שׂוֹחֶה לוֹ בְּשַׁלְוָה דָּג גָּדוֹל וְהוּא מוֹצִיא פַּעַם בְּפַעַם אֶת רֹאשׁוֹ מִתּוֹךְ הַמַּיִם.
פִּינוֹקְיוֹ לֹא יָדַע אֶת שֵׁם הַדָּג הַזֶּה, אוּלָם נִסָּה אֶת מַזָּלוֹ וְקָרָא לַדָּג: “הוֹי, אֲדוֹנִי הַדָּג, קְרַב נָא אֵלַי וַאֲדַבְּרָה אֵלֶיךָ!” “הִנֵּנִי!” קָרָא הַדָּג, מַה בַּקָּשָׁתְךָ וְתֵעָשׂ?" זֶה הָיָה דּוֹלְפִין, דּוֹלְפִין חָבִיב וְנֶחְמָד וְרָצוּי לְכָל הַבְּרִיּוֹת, וְלֹא הָיָה בֵּין הַדָּגִים שֶׁבַּיָּם טוֹב מִמֶּנּוּ.

------------------
לְקוֹל צַעֲקוֹתֶיהָ הִתְאַסְפוּ אֲנָשִׁים וְנִסּוּ לְהָרִים אוֹתָהּ,
אַךְ הִיא לֹא חָדְלָה מִצְּעוֹק:
“יָדִי! יָדִי!”
אֶחָד מִן הַקָּהָל הוֹדִיעַ מִיָּד לְ“מָגֵן דָּוִד אָדֹם”. אַחֲרֵי
זְמַן-מָה בָּא אוֹטוֹ שֶׁל עֶזְרָה מְהִירָה. שְׁתֵּי אֲחָיוֹת
רַחֲמָנִיּוֹת הִשְׁכִּיבוּ בִּזְהִירוּת אֶת חַנָּה בָּאֲלֻנְקָה
וְהֵבִיאוּ אוֹתָהּ לְבֵית-הַחוֹלִים. הָרוֹפֵא בָּדַק אֶת יָדָהּ וּמָצָא,
שֶׁהִיא נָקְעָה מִמְּקוֹמָה. הוּא הִרְדִּים אֶת הַיַּלְדָּה, הֵשִׁיב אֶת

------------------
“חוּסָה נָא, הַקָּצִין!” “פֹּה אֵין קְצִינִים!” “חוּסָה נָא, הַשַּׂר!” “פֹּה אֵין שָׂרִים!” “חוּסָה נָא, הוֹד מַעֲלָתְךָ!” כְּשֶׁשָּׁמַע מַנְגְ’יָפוֹקוֹ אֶת תֹּאַר הַכָּבוֹד הָאַחֲרוֹן, שִׁנָּה מִיָּד אֶת טַעֲמוֹ וְשָׁאַל בַּחֲשִׁיבוּת מְרֻבָּה: “מַה בַּקָּשָׁתְךָ?” "רַחֵם נָא עַל אַרְלֶקִין זֶה… " “לֹא יַעֲלֶה עַל הַדַּעַת.
אִם חַנּוֹתִי אוֹתְךָ, עָלַי לְהַשְׁלִיךְ אוֹתוֹ אֶל הָאֵשׁ: הֵן צָרִיךְ אֲנִי סוֹף-סוֹף לִצְלוֹת כָּרָאוּי אֶת הַכֶּבֶשׂ שֶׁלִּי”.

------------------
לְאַחַר שֶׁשָּׁמְעָה הָאֵם אֶת טַעֲנוֹת שְׁנֵי הַיְּלָדִים, אָמְרָה
לִבְנָהּ:
“יוֹסֵף! אִם חָשַׁבְתָּ לָתֵת לוֹ אֶת הָעֲפִיפוֹן רַק לְשַׂחֶק-בּוֹ,
הָיִיתָ צָרִיךְ לֵאמֹר לוֹ כָּךְ בַּבֹּקֶר. אַךְ מִכֵּוָן שֶׁאָמַרְתָּ
‘בְּמַתָּנָה’, עָלֶיךָ לַעֲמֹד בְּדִבּוּרְךָ. מוֹצָא שְׂפָתֶיךָ
תִּשְׁמֹר וְאֵת אֲשֶׁר הִבְטַחְתָּ – קַיֵּם!”
יוֹסֵף קִבֵּל עָלָיו אֶת הַדִּין וּמִיָּד הָלַךְ וְהֵבִיא אֶת
הָעֲפִיפוֹן וּמְסָרוֹ לְדָוִד.
“יוֹסֵף!” אָמַר לוֹ דָּוִד, “הַבֹּקֶר אָמַרְתָּ לִי, שֶׁכַּדּוּרִי נוֹחַ

------------------
“לִטְעֹם אֶפְשָׁר, אֲבָל בִּזְהִירוּת. זְכֹר אֶת דִּבְרֵי אִמָּא!”
אַךְ זוּם-זוּם לֹא רָצָה לִזְכֹּר כְּלוּם. הוּא עָף וְעָמַד עַל
הַנְּיָר. וְהִנֵּה, אוֹיָהּ! רַגְלָיו נִדְבְּקוּ אֶל הַנְּיָר הַנּוֹרָא
וְלֹא יָכֹל לַהֲזִיזָן. הִתְחִיל זוּם-זוּם מוֹשֵׁךְ וּמוֹשֵׁךְ, אַךְ
הַדֶּבֶק הָיָה חָזָק. אָז רָאָה כִּי נָפַל בַּפַּח וְקָרָא לְעֶזְרָה:
“הוֹי, זִים-זִים, הַצִּילֵנִי נָא, אָחִי!”
שָׁמַע זִים-זִים וּבָא לְעֶזְרָתוֹ. אַךְ גַּם הוּא נִדְבַּק לַנְּיָר

------------------
אַךְ הוֹצִיא אֶת הַמִּלִּים הָאֵלֶּה מִפִּיו, וְהִנֵּה נִפְתְּחָה הַדֶּלֶת, וְאֶל הַחֶדֶר נִכְנְסוּ אַרְבָּעָה שְׁפַנִּים, שְׁחֹרִים כִּדְיוֹ, הַנּוֹשְׂאִים עַל כִּתְפֵיהֶם אָרוֹן שֶׁל מֵתִים.
“מַה לָכֶם כָּאן?”, קָרָא פִּינוֹקְיוֹ בְּפַחַד פִּתְאֹם בְּהִתְיַשְּׁבוֹ עַל הַמִּטָּה.
“בָּאנוּ לָקַחַת אוֹתְךָ”, עָנָה רֹאשׁ הַשְּׁפַנִּים.
“לָקַחַת אוֹתִי? וַהֲרֵי עֲדַיִן לֹא מַתִּי!…” “עֲדַיִן לֹא, אוּלָם אַחֲרֵי רְגָעִים אֲחָדִים תָּמוּת בְּוַדַּאי, כִּי הֲלֹא מְסָרֵב אַתָּה לִשְׁתּוֹת אֶת סַם הַמַּרְפֵּא”.

------------------
כְּשֶׁהוּבָא בַּפַּעַם הָרִאשׁוֹנָה לָאֻרְוָה, שָׂם לְפָנָיו בַּעַל הַקִּרְקָס תֶּבֶן בָּאֵבוּס; פִּינוֹקְיוֹ טָעַם מִמֶּנּוּ וּמִיָּד פָּלַט אוֹתוֹ מִפִּיו בִּירִיקָה.
הִנִּיחַ בַּעַל הַקִּרְקָס בָּאֵבוּס חָצִיר, אַךְ גַּם הֶחָצִיר לֹא נָעַם לְחֵךְ הַחֲמוֹר הֶחָדָשׁ.
“הִנֵּה כִּי כֵן, אַף הֶחָצִיר אֵינֶנּוּ מוֹצֵא חֵן בְּעֵינֶיךָ!” קָרָא בַּעַל הַקִּרְקָס וַחֲמָתוֹ בָּעֲרָה בּוֹ.

------------------
לֹא אֲנִי קָרָאתִי לְךָ כָּךְ!” “הַיּוֹצֵא מִזֶּה, כִּי אֲנִי עַצְמִי קָרָאתִי לִי כָּךְ! אֲנִי חוֹזֵר וְאוֹמֵר: אַתָּה קָרָאתָ לִי כָּךְ!” “לֹא!” “כֵּן!” “לֹא!” “כֵּן!” וּשְׁנֵי הַיְּדִידִים הַנִּרְגָּזִים הִתְלַהֲבוּ וְהֵם עָבְרוּ חִישׁ מַהֵר מֵרִיב שְׂפָתַיִם לְמִלְחֶמֶת יָדַיִם; הֵם הִתְנַפְּלוּ זֶה עַל זֶה וְהִתְחִילוּ חוֹבְטִים, מַכִּים, שׂוֹרְטִים, צוֹבְטִים, וְאַף נוֹשְׁכִים אִישׁ אֶת בְּשַׂר רֵעֵהוּ.

------------------
“אֵין גִּמְפֶּל עוֹד, חַיִּים נִקְרָא לְךָ מֵהַיּוֹם וָהָלְאָה! רַק חַיִּים! חַיִּים! רְאֵה, חַיִּימְ’ל”, סִיְּמָה הָאֵם בַּאֲנָחָה, “בְּאֶרֶץ זוֹ צָרִיךְ לִהְיוֹת זָהִיר בַּאֲכִילָה וּבִשְׁתִיָּה.
הַקַּדַּחַת! אוֹי, הַקַּדַּחַת!…” חַיִּימְ’ל לֹא שָׁמַע אֶת יֶתֶר דְּבָרֶיהָ.
בַּת-צְחוֹק שֶׁל אֹשֶׁר רִפְרְפָה עַל שְׂפָתָיו אֶבֶן מַעֲמָסָה נָגוֹלָה מֵעַל לוּחַ לִבּוֹ.
אָכֵן, לֹא יִקְרְאוּ לוֹ עוֹד “גִּמְפֶּל”, אֶלָּא – חַיִּים! אָמְנָם “עֲשָׂהאֵל” הוּא שֵׁם יָפֶה יוֹתֵר, אַךְ גַּם “חַיִּים” שֵׁם יָפֶה הוּא.

------------------
תָּאֲרוּ לְעַצְמְכֶם אֶת פַּחְדּוֹ שֶׁל פִּינוֹקְיוֹ הֶעָלוּב לְמַרְאֵה הַמִּפְלֶצֶת הַנּוֹרָאָה הַזֹּאת! הוּא נִסָּה לְהִתְחַמֵּק מִפָּנֶיהָ בְּשַׁנּוֹתוֹ אֶת דַּרְכּוֹ, אַךְ הַמִּפְלֶצֶת טָסָה כְּחֵץ מִקֶּשֶׁת בְּפֶה פָּעוּר לְנֹכַח פִּינוֹקְיוֹ.
“מַהֵר, פִּינוֹקְיוֹ, חוּשָׁה!” קָרְאָה אֵלָיו הַגְּדִיָּה הַנֶּחְמָדָה, וּפִּינוֹקְיוֹ שָׂחָה בִּשְׁאֵרִית כֹּחֹו.
“שְׁחֵה, הִמָּלֵט, פִּינוֹקְיוֹ, הַמִּפְלֶצֶת הוֹלֶכֶת וּקְרֵבָה!” וּפִּינוֹקְיוֹ אָזַר אֶת כָּל כֹּחוֹ וְנֶחְפַּז לָנוּס.

------------------
עַד מְהֵרָה יָצְאָה מִן הָאֻרְוָה מֶרְכָּבָה נֶהְדֶּרֶה, מְרֻפֶּדֶת מִבִּפְנִים נוֹצוֹת שֶׁל כַּנָּרִית וּרְתוּמָה לְמֵאָה זוּגוֹת עַכְבָּרִים לְבָנִים.
הַכֶּלֶב הַמְּסֻלְסָל נִהֵל אוֹתָם בְּיָד רָמָה וְהִצְלִיף בְּשׁוֹטוֹ עַל יָמִין וְעַל שְׂמֹאל, כְּרַכָּב זָקֵן וְרָגִיל.
לֹא עָבַר רֶבַע שָׁעָה וְהַמֶּרְכָּבָה שָׁבָה.
הַפֵיָה, שֶׁחִכְּתָה עַל-יַד פֶּתַח הַבַּיִת, הֵרִימָה אֶת פִּינוֹקְיוֹ וְהֵבִיאָה אוֹתוֹ אֶל חֶדֶר, שֶׁכְּתָלָיו הָיוּ עֲשׂוּיִים דַּר.

------------------
חָיָה הַקְּטַנָּה הָיְתָה גַּם הִיא אוֹכֶלֶת, מַשְׁגִּיחָה עַל
יְדִידֶיהָ וְאוֹמֶרֶת לָהֶם:
“לְתֵאָבוֹן!”
לִפְעָמִים הָיְתָה מְלַמֶּדֶת אוֹתָם אֵיךְ לְהִתְנַהֵג בִּשְׁעַת
הָאֹכֶל.
“הַב-הַב, אֱכֹל בְּנִמּוּס! רוּ-רוּ, אַל תִּהְיֶה לַקְקָן! מֶה-מֶה, אַל
תְּפַזֵּר אֶת-הָאֹכֶל!”
רַק לְגוּ-גוּ לֹא הָיוּ נוֹתְנִים לֶאֱכֹל לְחוּד. הִיא הָיְתָה עָפָה
וּמְלַקֶּטֶת אֶת-הַפֵּרוּרִים בִּשְׁבִיל גּוֹזָלֶיהָ הַקְּטַנִּים.
אַחֲרֵי הָאֹכֶל הָיְתָה חַיָּה אוֹמֶרֶת לִידִידֶיהָ:
“עַתָּה בֹּאוּ לְשַׂחֵק”.

------------------
דִּיצָה. אוֹהֶבֶת הִיא לְקַנְטֵר אֶת אֲחוֹתָהּ לֹא מִתּוֹךְ רֹעַ לֵב,
חָלִילָה, אֶלָּא מִתּוֹךְ שׁוֹבְבוּת סְתָם. כְּשֶׁנִּצָּה מַצִּיעָה
לְשַׂחֵק בְּמַחְבּוֹאִים, אוֹמֶרֶת דִּיצָה:
“דַּוְקָא לֹא! נְשַׁחֵק בְּקֻבִּיּוֹת!”
וּכְשֶׁאוֹמֶרֶת נִצָּה לְשַׂחֵק בְּקֻבִּיּוֹת, מִתְנַגֶּדֶת לָזֶה
דִּיצָה וְאוֹמֶרֶת:
“דַּוְקָא לֹא! נְשַׂחֵק בְּמַחְבּוֹאִים!”
“דַּוְקָנִית אַחַת!” אוֹמֶרֶת נִצָּה וְנַעֲשֵׂית בְּרֹגֶז.
“גַּאַוְתָנִית אַחַת!” אוֹמֶרֶת דִּיצָה וּמִתְנַפַּחַת.

------------------
חִכָּה גַּבִּי זְמַן-מָה, עַד אֲשֶׁר רָאָה לָאַחֲרוֹנָה, כִּי הַחֲסִידָה
עָפָה לָהּ. אָז קָם גַּבִּי בִּזְהִירוּת, הֶעֱמִיד סֻלָּם וְעָלָה עַל
הַגַּג. וְהִנֵּה רָאָה רֹאשׁ קָטָן מֵצִיץ מִתּוֹךְ הַקֵּן. גַּבִּי
שָׁלַח אֶת יָדוֹ לִתְפֹּשׂ אֶת הָאֶפְרֹחַ, אַךְ פִּתְאֹם בָּאָה
הַחֲסִידָה וְקָרְאָה: “הוֹי, גַּם אֶת אֶפְרֹחַי אַתָּה רוֹצֶה לִגְזֹל,
יֶלֶד רָע!”
וּמִיָּד תָּפְשָׂה אוֹתוֹ בְּבִגְדוֹ וְהִתְחִילָה לָעוּף אִתּוֹ. גַּבִּי
נִבְהַל מְאֹד וּמֵרֹב פַּחַד לֹא יָכֹל לְהוֹצִיא הֶגֶה מִפִּיו. כָּל

------------------
כָּל יְמֵי מַחֲלָתָהּ שֶׁל נִצָּה הָיְתָה דִּיצָה שְׁקֵטָה וּרְצִינִית
וְהִתְהַלְּכָה עַל קְצוֹת אֶצְבְּעוֹתֶיהָ שֶׁלֹּא לְהַרְבּוֹת שֶׁאוֹן.
בְּכָל בֹּקֶר הָיְתָה קוֹטֶפֶת שׁוֹשַׁנָּה בַּגִּנָּה וְשׁוֹלַחַת
אוֹתָהּ עַל-יְדֵי אִמָּא לַאֲחוֹתָהּ.
כְּשֶׁיָּרְדָה נִצָּה מִמִּטָּתָהּ, הָיְתָה דִּיצָה מְאֻשָּׁרָה מְאֹד.
כְּדֵי לְשַּׂמֵחַ מְאֹד אֶת אֲחוֹתָהּ הָאֲהוּבָה עָשְׂתָה לְפָנֶיהָ כָּל
מִינֵי מוֹפְתִים: קָפְצָה וְרָקְדָה וְהִתְגַּלְגְּלָה כְּכַדּוּר

------------------
נָתְנָה לָהּ הָאֵם מְעַט חָלַב בַּצַּלַּחַת. הִגִּישָׁה רוּתִי אֶת
הַצַּלַּחַת לַחֲתַלְתּוּלָה וְאָמְרָה:
“הִנֵּה חָלָב. שְׁתִי, בְּבַקָּשָׁה!”
הַחֲתַלְתּוּלָה לֹא רָאֲתָה מִיָּמֶיהָ צַלַּחַת וּפָחֲדָה לִנְגֹעַ
בָּהּ. לָקְחָה רוּתִי אֶת הַחֲתַלְתּוּלָה וְהִקְרִיבָה אֶת פִּיהָ
לֶחָלָב. מִיָּד הִתְחִילָה הַחֲתַלְתּוּלָה לְלַקְלֵק אֶת הֶחָלָב
בִּלְשׁוֹנָהּ וְלֹא הִשְׁאִירָה טִפָּה. לְאַחַר שֶׁגָּמְרָה לִשְׁתּוֹת,
רָטְנָה מִתּוֹךְ שׂבַע כְּאוֹמֶרֶת:
“תּוֹדָה רַבָּה לָךְ, יַלְדָּה טוֹבָה!”

------------------
הֲלֹא עַל כֵּן מוֹרֶה הוּא כְּדֵי לְהַכְעִיס אֶת הַתַּלְמִידִים”.
“וְאִמָּא שֶׁלִּי?” “הָאִמָּהוֹת אֵינָן יוֹדְעוֹת כְּלוּם”.
עָנוּ הָרֵיקָנִים.
“הֲיוֹדְעִים אַתֶּם אֶת אֲשֶׁר אֶעֱשֶׂה?” עָנָה פִּינוֹקְיוֹ, “נַפְשִׁי חָשְׁקָה מְאֹד לִרְאוֹת אֶת הַכָּרִישׁ מִפְּנֵי כַּמָּה טְעָמִים… אוּלָם אֲנִי אֵלֵךְ לִרְאוֹתוֹ אַחֲרֵי הַלִּמּוּדִים”.

------------------
אַךְ בִּרְאוֹתָה, כִּי פְּנֵי הַנַּעַר שֻׁנּוּ מִצַּעַר וּמִפַּחַד וְעֵינָיו כִּמְעַט יָצְאוּ מֵחֹרֵיהֶן, נִכְמְרוּ רַחֲמֶיהָ עָלָיו וְהִיא מָחֲאָה כַּף אֶל כַּף.
לְקוֹל הָאוֹת הַזֶּה נִתְמַלֵּא הַחֶדֶר עֲדַת צִפֳּרִים, כֻּלָּן לְמִשְׁפַּחַת הַנַּקָּרִים.
עָמְדוּ הַצִּפֳּרִים עַל אַפּוֹ הַגָּדוֹל וְהַנּוֹרָא שֶׁל פִּינוֹקְיוֹ, עָמְדוּ וְנִקְּרוּ אוֹתוֹ בְּכָל פֶּה, וְלֹא עָבְרוּ רְגָעִים מְעַטִּים וְהָאַף שָׁב כְּשֶׁהָיָה.

------------------
שֶׁלָּמַדְתִּי בַּגָּן. לְסַפֵּר?”
“סַפֵּרִי!” הִסְכִּימָה רוּתִי.
עָפְרָה עָמְדָה בְּאֶמְצַע הַחֶדֶר, פָּשְׁטָה אֶת יָדֶיהָ לִצְדָדִים,
הֵנִיעָה אוֹתָן כְּצִפּוֹר, הַפּוֹרֶשֶׂת אֶת כְּנָפֶיהָ לָעוּף
וְסִפֵּרָה:
“אֲנִי צִפּוֹר קְטַנָּה וְלִי שְׁתֵּי כְּנָפַיִם. וַאֲנִי עָפָה
לְמַעְלָה וּלְמַטָּה, לְמַטָּה וּלְמָעְלָה. בַּבֹּקֶר אֲנִי מְצַפְצֶפֶת:
צִיף, צִיף, צִיף! וּבָעֶרֶב אֲנִי יְשֵׁנָה: הַס, הַס, הָס!”
וְעָפְרָה שָׂמָה כַּף עַל כַּף, הִנִּיחָה אוֹתָן מִתַּחַת לְלֶחְיָהּ

------------------
פִּינוֹקְיוֹ קָם וְיָצָא בְּיָד רָמָה וּבְרֶגֶל מְהִירָה מִבֵּית-הַסֹּהַר.
פֶּרֶק עֶשְׂרִים: מִבֵּית-הַסֹּהַר רוֹצֶה פִּינוֹקְיוֹ לָלֶכֶת לְבֵית הַפֵיָה.
אַךְ בַּדֶּרֶךְ הוּא פּוֹגֵשׁ נָחָש עֲקַלָּתוֹן נוֹרָא, וּלְאַחַר מִזֶּה הוּא נִלְכָּד בַּפַּח.
קָשֶׁה לְתָאֵר אֶת שִׂמְחָתוֹ שֶׁל פִּינוֹקְיוֹ בְּהַרְגִּישׁוֹ אֶת עַצְמוֹ בֶּן-חוֹרִין! הוּא מִהֵר לַעֲזֹב אֶת הָעִיר וּמִיָּד פָּנָה לָלֶכֶת לְבֵית הַפֵיָה.

------------------
כִּשְׁמֹעַ פִּינוֹקְיוֹ אֶת קוֹל הַנְּפִילָה וְשִׁכְשׁוּךְ הַמַּיִם, קָרָא מִתּוֹךְ צְחוֹק, כְּשֶׁהוּא מוֹסִיף לָרוּץ: “יִנְעַם לָכֶם הָאַמְבָּט, יִמְתַּק לָכֶם, יְבֻשַׂם לָכֶם, רַבּוֹתַי הַשּׁוֹדְדִים!” סָבוּר הָיָה פִּינוֹקְיוֹ כִּי טָבְעוּ בַּמַּיִם, אַךְ בְּהַפְנוֹתוֹ אֶת רֹאשׁוֹ, רָאָה וְהִנֵּה שְׁנֵי הַשַּׂחְיָנִים רָצִים כְּבָרִאשׁוֹנָה כְּשֶׁפַּלְגֵי מַיִם יוֹרְדִים מִשַּׂקֵּיהֶם הַשְּׁחֹרִים.

------------------
דַּבֵּר אֶל הָעֵצִים וְאֶל הָאֲבָנִים! הַנָּחָשׁ לֹא נָע וְלֹא זָע אֲפִלּוּ כְּחוּט הַשַּׂעֲרָה.
פִּינוֹקְיוֹ הוֹסִיף לְדַבֵּר בְּקוֹל רַךְ כְּבָרִאשׁוֹנָה: “יֵרֶא נָא, אֲדוֹנִי הַנָּחָשׁ, וְיִשְׁפֹּט: הוֹלֵךְ אֲנִי הַבַּיְתָה, שָׁם מְחַכֶּה לִי אַבָּא, שֶׁזֶּה זְמַן רַב לֹא רָאִיתִי אֶת פָּנָיו!… וְאִם עַל אֲדוֹנִי טוֹב, אַל נָא יַעַצְרֵנִי מִלֶּכֶת לְדַרְכִּי!” הוּא חִכָּה לִתְשׁוּבָה, אַךְ כָּל תְּשׁוּבָה לֹא בָּאָה; הַנָּחָש, אֲשֶׁר נִרְאָה עַד כֹּה כְּחַי, נִתְאַבֵּן פִּתְאֹם וְקָפַא כִּכְפוֹר.

------------------
וּכְשֶׁהִתְבּוֹנן בּוֹ פִּינוֹקְיוֹ הֵיטֵב, נָבוֹךְ וְאָמַר לְעַצְמוֹ: “הַחֲמוֹר הַזֶּה מֻכָּר לִי!” וְהוּא גָּחַן עָלָיו וְשָׁאַל אוֹתוֹ בִּלְשׁוֹן חֲמוֹרִים: “מִי אַתָּה?” הַחֲמוֹר הַגּוֹוֵעַ פָּקַח אֶת עֵינָיו, הִסְתַּכֵּל בְּפִּינוֹקְיוֹ וְעָנָה בִּכְבֵדוּת בְּאוֹתָהּ לָשׁוֹן: “אֲ-נִי… פְּ-תִילָה…” וּמִיַּד נָפַח נַפְשׁוֹ.
“אוֹיָה, פְּתִילָה, פְּתִילָה שֶׁלִּי, חֲבֵרִי הֶעָלוּב! הֲזֶה סוֹפְךָ?” לָחַש פִּינוֹקְיוֹ, מְזֻעְזָע כֻּלּוֹ, הֵרִים מְעַט קַשׁ וּמָחָה בּוֹ דִּמְעָה מֵעַל פָּנָיו.

------------------
מֻטֶּלֶת עַל יָדוֹ פְּצוּעָהּ בְּרַגְלַיִם שְׁלוּחוֹת. וְהָעֵגֶל אַף
הוּא רוֹבֵץ עַל יַד פְּזִיזָה וּמְלַקֵּק אוֹתָהּ בִּלְשׁוֹנוֹ.
מִרְיָם מִהֲרָה לָצֶקֶת מַיִם עַל פְּזִיזָה, אַךְ רוּחָהּ לֹא שָׁבָה
אֵלֶיהָ. הִיא מֵתָה.
“אֲבָל אֲשֵׁמִים אֲנַחְנוּ!” בָּכָה מִיכָאֵל, “שֶׁלֹּא לָקַחְנוּ אֶת
פְּזִיזָה אִתָּנוּ!”
“אוֹי לִי”, בָּכְתָה גַּם אֱלִישֶׁבַע, “פְּזִיזָתִי הַטּוֹבָה
וְהַחֲבִיבָה!”
הַדּוֹדָה רָחֵל נָשְׁקָה אֶת הַיְּלָדִים, נִסְּתָה לְהַרְגִּיעַ אוֹתָם,
אַךְ גַּם בְּעֵינֶיהָ נִרְאוּ דְּמָעוֹת.

------------------
בְּאַחַד הַיָּמִים אָמַר פִּינוֹקְיוֹ לְאָבִיו: “בְּגָדַי קְרוּעִים וּבְלוּיִים רוֹצֶה אֲנִי לָלֶכֶת לַשּׁוּק הַסָּמוּךְ לִקְנוֹת לִי בְּגָדִים חֲדָשִׁים: מְעִיל, כּוֹבַע וְנַעֲלַיִם.
כְּשֶׁאָשׁוּב הַבַּיְתָה”, הוֹסִיף בְּבַת-צְחוֹק, “לֹא תַּכִּירֵנִי, אֶהְיָה לָבוּשׁ מַחֲלָצוֹת יְקָרוֹת, עַד שֶׁתַּחְשְׁבֵנִי לְבֶן-מֶלֶךְ אוֹ לְנָסִיךְ”.
הוּא יָצָא מִן הַבַּיִת וּמִהֵר שָׂמֵחַ לְדַרְכּוֹ.
פִּתְאֹם שָׁמַע קוֹל קוֹרֵא בִּשְׁמוֹ.

------------------
וְלָלֶחֶם אוֹסִיף גַּם מָנָה יָפָה שֶׁל כְּרוּבִית מְתֻבֶּלֶת בְּשֶׁמֶן וּבְחֹמֶץ, וְיִתָּכֵן עוֹד מַשֶּׁהוּ”.
פִּינוֹקְיוֹ הֵעִיף עֵינָיו אֶל הַכַּד וְלֹא עָנָה דָּבָר.

------------------
“זוֹהִי חֲרָטָה!” קָרָא דָּוִד וְיָצָא מֵאֵת פָּנָיו בָּחֳרִי-אָף.
בַּעֲבֹר דָּוִד אֶת חֲדַר-הָאֹכֶל, רָאֲתָה אוֹתוֹ אִמּוֹ שֶׁל יוֹסֵף
וְשָׁאֲלָה אוֹתוֹ בְּחִבָּה:
“מַדּוּעַ פָּנֶיךָ זוֹעֲפִים כָּל כָּךְ, דָּוִד? הַאִם רַבְתֶּם
בֵּינֵיכֶם?”
“כֵּן”, עָנָה דָּוִד.
“מָה הַדָּבָר?” הִתְעַנְיְנָה הָאֵם לָדַעַת.
דָּוִד נִמְלַךְ רֶגַע בְּדַעְתּוֹ, אִם לְסַפֵּר לָאֵם אֶת כָּל
הַמַּעֲשֶׂה אוֹ לֹא. לְבַסּוֹף אָמָר:
“טוֹב יוֹתֵר, שֶׁיּוֹסֵף יְסַפֵּר”.
“חַכֵּה רֶגַע”, אָמְרָה הָאֵם וְקָרְאָה לְיוֹסֵף.

------------------
“קָהָל נִכְבָּד, אֲדוֹנִים וַאֲדוֹנוֹת! אֲנִי, הֶחָתוּם מַטָּה, בְּעָבְרִי בְּדַרְכִּי עַל פְּנֵי עִירְכֶם הַנּוֹדַעַת לְשֵׁם וְלִתְהִלָּה, הָיָה עִם לְבָבִי לִרְכֹּשׁ כָּבוֹד וְנַחַת-רוּחַ מְיֻחֶדֶת לְהַצִּיג בִּפְנֵי הַמְּסֻבִּים הַמַּשְׂכִּילִים וְהַנְּאוֹרִים חֲמוֹר קָטָן וּמְפֻרְסָם, שֶׁזָּכָה לָצֵאת בִּמְחוֹלוֹת בְּמַעֲמַד מֶלֶךְ כָּל אַרְצוֹת אֵירוֹפָּה הַחֲשׁוּבוֹת.

------------------
לְאַחַר רְגָעִים אֲחָדִים הִגִּיעַ לִמְקוֹם מַעֲרֵה-הַיַּעַר אֲשֶׁר הִכִּירוֹ הֵיטֵב, אַךְ הַבַּיִת לֹא נִרְאָה.
בַּמָּקוֹם שֶׁעָלָיו עָמַד הַבַּיִת הָיְתָה מֻנַּחַת טַבְלַת שַׁיִשׁ וְעָלֶיהָ חֲרוּתָה הַכְּתֹבֶת הַנּוּגָה הַזֹּאת: “פֹּה נִטְמְנָה הָעַלְמָה בַּעֲלַת הַשְּׂעָרוֹת הַכְּחֻלוֹת, שֶׁמֵּתָה מֵרֹב צַעַר עַל אָחִיהָ הַקָּטָן פִּינוֹקְיוֹ, אֲשֶׁר עָזַב אוֹתָהּ לָאֲנָחוֹת”.
פִּינוֹקְיוֹ נָפַל עַל פָּנָיו אַרְצָה וַיֵבְךְּ בְּכִי מַר מְאֹד, בּוֹכֶה וְנוֹשֵׁק לְטַבְלַת הַשַּׁיִשׁ.

------------------
פָּקְעָה סַבְלָנוּתוֹ שֶׁל פִּינוֹקְיוֹ: הוּא תָּפַס בְּכַעְסוֹ אֶת כַּף הַמַּנְעוּל וְאָמַר לְהַרְעִישׁ אֶת הַבַּיִת עַד הַיְּסוֹד, אַךְ כַּף הַמַּנְעוּל נֶהֶפְכָה פִּתְאם לִצְלוֹפָח, וְהַצְּלוֹפָח קָפַץ וְנִשְׁמַט מִידֵי פִּינוֹקְיוֹ וְנֶעְלַם בְּתוֹךְ הַשְּׁלוּלִית שֶׁבָּרְחוֹב.
“הִנֵּה כִּי כֵן!” קָרָא פִּינוֹקְיוֹ בְּקוֹל נוֹאָשׁ, “אִם אֵין יָדִית לַדֶּלֶת, אֶדְפֹּק בָּרַגְלַיִם!” הוּא נָסוֹג אֲחוֹרָנִּית, הִתְנַפֵּל עַל הַדֶּלֶת וּבָעַט בָּהּ בְּרַגְלוֹ בְּכָל כֹּחוֹ.

------------------
הָאֵם חִבְּקָה אֶת בִּתָּהּ וְשָׁאֲלָה אוֹתָהּ:
“מִי הֶעֱבִירֵךְ אֶת הָרְחוֹב, בִּתִּי?”
“אֲנִי עָבַרְתִּי לְבַדִּי!” עָנְתָה לִילִי בְּגַאֲוָה.
“כֵּיצַד?” קָרְאָה הָאֵם, “הֲלֹא צִוִּיתִיךְ לְבַל תַּעַבְרִי אֶת
הָרְחוֹב לְבַדֵּךְ!”
אָז סִפְּרָה לִילִי שֶׁהַשּׁוֹטֵר עָצַר אֶת הַתְּנוּעָה וְאָמַר לָהּ
לַעֲבֹר.
“אִם כָּךְ, אֵין דָּבָר!” אָמְרָה הָאֵם, “אִם הַשּׁוֹטֵר הִשְׁגִּיחַ
עָלַיִךְ בֶּעָבְרֵךְ, אֵין טוֹב מִזֶּה”.
“בָּרִאשׁוֹנָה פָּחַדְתִּי מְעַט מִפָּנָיו”, הוֹדְתָה לִילִי, “אַךְ הוּא

------------------
“הָלַכְתִּי לִקְנוֹת רְפוּאָה לַאֲחוֹתִי הַחוֹלָה וְהִנֵּה – אֵין
הַשִּׁילִינְגְ”.
“רוּץ אֵפוֹא הַבַּיְתָה וּבַקַּשׁ מֵאִמָּא שִׁילִינְגְ אַחֵר”, יָעֲצָה
נָעֳמִי.
“אֵין לְאִמָּא עוֹד שִׁילִינְגְ”, בָּכָה הַיֶּלֶד.
נָעֳמִי שָׁקְעָה בְּהִרְהוּרִים וְאַחַר אָמְרָה:
“בּוֹא נְחַפֵּשׂ יַחַד: אַתָּה חַפֵּשׂ מִצַּד אֶחָד וַאֲנִי – מִצַּד
אַחֵר: אוּלַי נִמְצָא”.
וּשְׁנֵיהֶם הִתְחִילוּ לְחַפֵּשׂ. פִּתְאֹם קָרְאָה נָעֳמִי: “יֶלֶד,
יֶלֶד! הִנֵּה הַשִּׁילִינְגְ!” הַיֶּלֶד רָץ לִקְרָאתָהּ. נָעֳמִי

------------------
“יוֹ-יוֹ-יוֹ, מֵאֲכִילַת חָצִיר יִכְאַב עָלַי כָּל גּוּפִי!” “שֶׁמָּא תְּבַקֵּשׁ שֶׁאַאֲכִיל חֲמוֹר שֶׁכְּמוֹתְךָ יוֹנִים צְלוּיוֹת וּבְשַׂר אַוָּזִים?” שָׁאַל בְּעָלָיו וְכִבְּדוֹ שׁוּב בַּשּׁוֹט שֶׁבְּיָדוֹ.
אַחֲרֵי הַלֶּקַח הַשֵּׁנִי נִשְׁתַּתֵּק פִּינוֹקְיוֹ וְלֹא הוֹסִיף לְדַבֵּר.
בֵּינָתַיִם נִסְגְּרָה הָאֻרְוָה וּפִּינוֹקְיוֹ נִשְׁאַר יְחִידִי, וְכֵיוָן שֶׁזְּמַן רַב לֹא בָּא אֹכֶל אֶל פִּיו, הִתְחִיל מְפַהֵק וּמַרְחִיב פִּיו כְּפִי תַּנּוּר.
אַךְ הָרָעָב הֵצִיק לוֹ מְאֹד.

------------------
“אֵין כָּמוֹךָ!” קָרָא אֵלָיו אֶלִי, “טוֹב מְאֹד, שֶׁאַתָּה מֵכִין אֶת
הָעֵצִים”.
צְבִי, יֶלֶד דַּק וְגָבוֹהַּ, הִצְטַחֵק בְּבַת-הַצְּחוֹק הַטּוֹבָה
שֶׁלּוֹ וְאָמָר:
“אִמָּא שֶׁלִּי אָמְרָה לִי לְהָכִין אֶת הָעֵצִים לַחֲבִילוֹת”.
“אַתָּה רוֹאֶה, בֶּנִי!” קָרָא אֶלִי, “אִמָּא שֶׁלּוֹ בִּכְבוֹדָהּ
וּבְעַצְמָהּ אָמְרָה לוֹ לְהָכִין עֵצִים לַהַדְלָקָה!”
“לֹא לַהַדְלָקָה”, אָמַר צְבִי בְּבַת-הַצְּחוֹק שֶׁלּוֹ, “זֶה בִּשְׁבִיל
הָאַמְבַּטְיָה”.
“בִּשְׁבִיל הָאַמְבַּטְיָה?!” הִתְרַגֵּז אֶלִי, “גֹּלֶם אִישׁ! אָנוּ

------------------
“מָה אַתְּ סָחָה?” קָרְאָה הָאֵם, “הֲרֵי אֵין כָּל תֵּאָבוֹן לַתִּינֹקֶת
שֶׁלִּי. אֲנִי מְלֵאָה פַּחַד, פֶּן תֶּחֱלֶה, חָלִילָה”.
אַךְ הַדּוֹדָה עָנְתָה לָהּ עַל זֶה:
“הַיַּלְדָּה יְכוֹלָה בָּאֱמֶת לַחֲלוֹת, מִפְּנֵי שֶׁמְּפַטְּמִים
אוֹתָהּ בְּכָל מִינֵי מְתִיקָה. אֵיךְ יִהְיֶה לָהּ תֵּאָבוֹן לְאַחַר
אֲכִילַת שׁוֹקוֹלָד וְעוּגוֹת? אֵין אַתְּ יוֹדַעַת לְטַפֵּל בָּהּ
כָּרָאוּי. שִׁלְחִי אוֹתָהּ אֵלַי לַכְּפָר לְחֹדֶשׁ אוֹ לְחָדְשַׁיִם
וְתִרְאִי אֵיךְ תַּבְרִיא אֶצְלִי. לֹא תַּכִּירִי אוֹתָהּ כְּלָל”.

------------------
“כֵּן, כֵּן, וְאַחֲרֵי הַכְּרוּבִית תְּקַבֵּל גַּם סֻכָּרִיָּה טְעִימָה, טְעִימָה מְאֹד!” כְּנֶגֶד חֶמְדָּה טוֹבָה שֶׁכָּזוֹ לֹא יָכֹל פִּינוֹקְיוֹ לַעֲמֹד: הוּא הִתְעוֹדֵד וְאָמַר: “אֵין בְּרֵרָה! תְּנִי אֶת הַכַּד, גְּבִרְתִּי, וְאֶשָּׂאֵהוּ אַחֲרַיִךְ!” הַכַּד הָיָה כָּבֵד מְאֹד, וְכֵיוָן שֶׁהַלֵּיצָן לֹא עָצַר כֹּחַ לְשֵׂאתוֹ בְּיָדָיו, נְשָׂאוֹ עַל רֹאשׁוֹ.

------------------
 הַלּוּל; אַךְ כַּאֲשֶׁר נוֹדַע לוֹ כִּי חַף אֲנִי מִפֶּשַׁע, הוֹצִיא אוֹתִי לְחֹפֶשׁ.
וְהַנָּחָשׁ בַּעַל הַזָּנָב הַמַּעֲלֶה עָשָׁן הִתְחִיל צוֹחֵק, עַד כִּי פָּקַע בְּגוּפוֹ עוֹרֵק, וַאֲנִי שַׁבְתִּי לְבֵית הָעַלְמָה הַנֶּחְמָדָה, שֶׁמֵתָה בֵּינָתַיִם; וּבִרְאוֹת הַיּוֹנָה שֶׁאֲנִי בּוֹכֶה, אָמְרָה: ‘רָאִיתִי אֶת אָבִיךָ עוֹשֶׂה סִירָה וּמַפְלִיג לַיָּם לְבַקֶּשְׁךָ’.

------------------
עֹנֶג כָּמוּס לִטֵּף אֶת-לִבּוֹ: סוֹף-סוֹף הִנֵּהוּ חוֹלֶה! וּלְוַאי שֶׁיִּהְיֶה חוֹלֶה מְסֻכָּן, וְאָז תְּשַׁנֶּה אִמּוֹ אֶת-שְׁמוֹ… גִּמְפֶּל הִתְפַּלֵּל לַה' שֶׁיָּבִיא עָלָיו מַחֲלָה מְסֻכֶּנֶת, וְגַם נָדַר לַקֶּרֶן הַקַּיֶּמֶת לְיִשְׂרָאֵל.
עַד שֶׁבָּאָה קַדַּחַת חֲזָקָה וּבִלְבְּלָה אֶת-מַחְשְׁבוֹתָיו… גִּמְפֶּל פָּקַח אֶת-עֵינָיו.
וְהִנֵּה אִמּוֹ עוֹמֶדֶת עָלָיו וּמְנַגֶּבֶת אֶת-מִצְחוֹ.
פָּנֶיהָ הַקְּמוּטִים נִקְמְטוּ עוֹד יוֹתֵר וּבַקְּמָטִים – טִפּוֹת שֶׁל דְּמָעוֹת.

------------------
קְנִיּוֹת, שִׂחֵק אַמְנוֹן בְּכַדּוּר בַּחֲדַר-הָאֹכֶל, מַה שֶּׁאִמּוֹ
אָסְרָה עָלָיו. וְהִנֵּה פָּגַע הַכַּדּוּר בְּצִנְצֶנֶת שֶׁל בְּדֹלַח,
שֶׁעָמְדָה עַל הַשֻּׁלְחָן וְשִׁבֵּר אוֹתָהּ. אַמְנוֹן נִבְהַל מְאֹד
וּפָנָה כֹּה וָכֹה לִרְאוֹת, אִם אֵין אִישׁ בַּבַּיִת. וְהִנֵּה רָאָה
אֶת הַתֻּכִּי עוֹמֵד לוֹ בַּכְּלוּב הַגָּדוֹל וּמַבִּיט עָלָיו בְּעֵינֵי
עָרְמָה. אַמְנוֹן פָּנָה אֵלָיו וְאָמַר לוֹ:
“תֻּכִּי, אוֹי לְךָ אִם תְּסַפֵּר!”
אַחַר הִסְתַּלֵּק מִן הַחֶדֶר וְיָצָא לְשַׂחֵק עִם חֲבֵרָיו.

------------------
תָּמִיד הָיָה הוֹלֵךְ סַר וְזָעַף, תָּמִיד הָיָה שָׁקוּעַ בְּמַחֲשָׁבוֹת וְהָיָה מְקַבֵּל נְזִיפוֹת מִמּוֹרָיו עַל חֹסֶר הַקְשָׁבָה.
הַשֵּׁם “גִּמְפֶּל” לֹא נָתַן לוֹ מָנוֹחַ, וְיֵשׁ שֶׁבִּמְקוֹם תְּשׁוּבָה עַל שְׁאֵלָה שֶׁנִּשְׁאַל, הָיְתָה נִזְרֶקֶת מִפִּיו הַמִּלָּה: “גִּמְפֶּל”! הוּא גָּמַר בְּלִבּוֹ: יַעֲבֹר עָלָיו מָה, וְהוּא יְשַׁנֶּה אֶת-שְׁמוֹ.
הִנֵּה דּוֹדוֹ, שֶׁהָיָה מְכֻנֶּה בְּעִירָם “גּוֹלְדְבֶּרג”, נִקְרָא פֹּה “הַר-זָהָב”.

------------------
וּמִי אַתָּה כִּי קָרָאתָ אֵלֶיהָ?” “אֲנִי – פִּינוֹקְיוֹ!” “מִי זֶה פִּינוֹקְיוֹ?” "הַלֵּיצָן הַדָּר עִם הַפֵיָה.
“עַתָּה יָדַעְתִּי!” עָנָה הַשַּׁבְּלוּל, “הַמְתֵּן קְצָת, הִנֵּה אֵרֵד וְאֶפְתַּח לְךָ אֶת הַדֶּלֶת”.
“אָנָא, שַׁבְּלוּלִי הַיָּקָר, הִזְדָּרֵז נָא כִּי קָפָאתִי מִקֹּר”.
“צַר לִי מְאֹד, יְדִידִי! אַךְ הֵן שַׁבְּלוּל אֲנִי, וְהַשַּׁבְּלוּלִים אֵינָם נֶחְפָּזִים לְעוֹלָם”.
עָבְרָה שָׁעָה, עָבְרוּ שְׁעָתַיִם, וְהַדֶּלֶת טֶרֶם נִפְתְּחָה.

------------------
שֶׁתְּבַקְּשִׁי מֵאֵת אַחַד הָאֲנָשִׁים שֶׁיַּעֲבִירֵךְ אֶת הָרְחוֹב.
חָלִילָה לָךְ מֵעֲבֹר אֶת הָרְחוֹב לְבַדֵּךְ”.
לִילִי הִבְטִיחָה לַעֲשׂוֹת כְּכָל אֲשֶׁר אָמְרָה לָהּ הָאֵם וְהָלְכָה
בְּצַעֲדֵי אוֹן לְבֵית-הַסֵּפֶר.
בְּבוֹאָהּ עַד פָּרָשַׁת הַדְּרָכִים, עָמְדָה מִלֶּכֶת. כָּל עֹז רוּחָהּ
עֲזָבָה לְמַרְאֵה הָאוֹטוֹמוֹבִּילִים וְהָעֲגָלוֹת הַמְּמַהֲרִים לָרוּץ,
כְּאִלּוּ הָיָה מִי שֶׁהוּא רוֹדֵף אַחֲרֵיהֶם. אַךְ הִנֵּה רָאֲתָה
שׁוֹטֵר גָּבוֹהַּ מְאֹד עוֹמֵד עַל בָּמָה קְטַנָּה בְּאֶמְצַע הָרְחוֹב.

------------------
שֶׁיְּשִׁיבֵהוּ לְךָ, לֹא כֵן?”
“בְּלִי כָּל סָפֵק!”
“וּבְכֵן, גַּם עָלֶיךָ לְהָשִׁיב אֶת הָאוֹלָר לִבְעָלָיו”.
“הֲרֵי אֵין אֲנִי יוֹדֵעַ כְּלָל מִי הוּא”, קָרָא רָן.
“לָזֶה יֵשׁ תַּקָּנָה”, אָמַר הָאָב, “אֶפְשָׁר לְהוֹדִיעַ בָּעִתּוֹן”.
“הַאִם כְּדַאי הַדָּבָר?” שָׁאַל רָן, “אוּלַי עָשִׁיר הוּא הָאִישׁ וְלֹא
אִכַפַּת לוֹ כְּלָל, שֶׁאָבַד לוֹ אוֹלָר קָטָן”.
“וּמִנַּיִן לְךָ, שֶׁעָשִׁיר הוּא? אוּלַי עָנִי הוּא וְאִכְפַּת לוֹ
מְאֹד?” אָמַר הָאָב. “וּבִכְלָל אֵין הֶבְדֵּל בַּדָּבָר. עַל פִּי דִּין

------------------
“אִם כֵּן, צָרִיךְ לַעֲשׂוֹת לְךָ ‘יוֹשֵׁב בְּסֵתֶר’! הוֹי, יְלָדִים, מַהֲרוּ וְאֶחֱזוּ בּוֹ!” וּמִיָּד אָחֲזוּ בּוֹ יְלָדִים אֲחָדִים וֶהֱנִיפוּהוּ תְּנוּפָה: אַחַת, שְׁתַּיִם, שָׁלשׁ וְקָרְאוּ: “יוֹשֵׁב בְּסֵתֶר, יוֹשֵׁב בְּסֵתֶר, יוֹשֵׁב בְּסֵתֶר!” הַתַּלְמִיד הֶחָדָשׁ לֹא יָדַע אֶת-הַמִּנְהָג הַמְּקֻבָּל בְּבֵית-הַסֵּפֶר לְהָנִיף אֶת-הַתַּלְמִידִים הַחֲדָשִׁים תְּנוּפָה, שֶׁהֵם קוֹרְאִים לָהּ מִשּׁוּם-מָה “יוֹשֵׁב בְּסֵתֶר!” 
------------------
בֵּין כֹּה וָכֹה הִתְבַּהֲרוּ הַשָּׁמַיִם; הַשֶּׁמֶשׁ הוֹפִיעָה בְּכָל הוֹדָהּ וַהֲדָרָהּ, וְהַיָּם נִרְגַּע וְהָיָה חָלָק כִּרְאִי.
פִּינוֹקְיוֹ שָׁטַח אֶת בְּגָדָיו לְיַבְּשָׁם בַּשֶּׁמֶשׁ, וְאַחַר נָשָׂא עֵינָיו וְהִשְׁקִיף עַל פְּנֵי הַיָּם הַגָּדוֹל וּרְחַב-הַיָּדַיִם, אוּלַי יִרְאֶה סִירָה עִם בֶּן-אָדָם קְטַנְטָן.
אַךְ כְּכָל אֲשֶׁר הִתְאַמֵּץ לַחְדֹּר לְתוֹךְ הַמֶּרְחָק לֹא רָאָה כְּלוּם מִלְבַד שָׁמַיִם, יָם וּסְפִינוֹת אֲחָדוֹת, שֶׁנִּרְאוּ מֵרָחוֹק כִּזְבוּבִים.

------------------
“מַחְבֶּרֶת הַדִּקְדּוּק שֶׁלִּי מְלֻכְלָכָה כֻּלָּהּ!” קָרָא צְבִי
בְּצַעַר רָב.
“אֵיךְ קָרָה כַּדָּבָר הַזֶּה?” שָׁאֲלָה הָאֵם.
“שַׂמְתִּי מִתּוֹךְ חִפָּזוֹן פְּרוּסַת לֶחֶם בְּחֶמְאָה לְתוֹךְ
הַיַּלְקוּט. אִם תִּרְאֶה הַמּוֹרָה אֶת הַמַּחְבֶּרֶת הַמְּשֻׁמֶּנֶת
הַזֹּאת, תִּנְזֹף בִּי כְּהֹגֶן. מָה אֶעֱשֶׂה עַכְשָׁו?”
וּפַלְגֵי דְמָעוֹת זָרְמוּ מֵעֵינֵי צְבִי.
אָמְרָה לוֹ אִמּוֹ: "בִּבְכִי וּבִדְמָעוֹת לֹא תָּסִיר אֶת
הַכְּתָמִים. עָלֶיךָ לָקַחַת מַחְבֶּרֶת אַחֶרֶת וּלְהַעְתִּיק אֶת כָּל

------------------
“בְּעוֹד שָׁעָה אָשׁוּב”, אָמַר פִּינוֹקְיוֹ, “הֲרֵינִי מַבְטִיחֵךְ נֶאֱמָנָה”.
“רְאֵה, פִּינוֹקְיוֹ! הַיְּלָדִים מְהִירִים לְהַבְטִיחַ, אַךְ עַל פִּי הָרֹב אֵינָם מְהִירִים לְקַיֵּם”.
“אֲנִי אֵינֶנִּי דּוֹמֶה לַאֲחֵרִים: דִּבַּרְתִּי וַאֲקַיֵּם”.
“נִרְאֶה.
אִם לֹא תַּעֲמֹד בְּדִבּוּרְךָ רָעָה תָּמִיט עַל נַפְשֶׁךָ”.
“מִפְּנֵי מָה?” “מִפְּנֵי שֶׁיְּלָדִים הַשּׁוֹכְחִים אֶת עֲצַת הַזְּקֵנִים נוֹפְלִים תָּמִיד בַּפַּח”.

------------------
“שְׁמַע, אַמְנוֹן!” אָמַר הַנַּגָּר, “אֲנִי מַאֲמִין לְךָ, כִּי מָצָאתָ
חֵן בְּעֵינָי. אוּלָם רְאֵה, עוֹד הַיּוֹם צָרִיךְ לִקְבֹּעַ אֶת
הַשִּׁמְשָׁה”. “כֵּן אֲדוֹנִי!” אָמַר אַמְנוֹן וְיָצָא אֶת הַמִּגְרָשׁ.
בִּרְאוֹת הַיְּלָדִים מֵרָחוֹק אֶת אַמְנוֹן יוֹצֵא בְּשָׁלוֹם, מִהֲרוּ
אֵלָיו כֻּלָּם וְשָׁאֲלוּ אוֹתוֹ, אֵיךְ נִגְמַר עִנְיַן הַשִּׁמְשָׁה.
אַמְנוֹן נָזַף בָּהֶם עַל מֹרֶךְ לִבָּם וְדָרַשׁ מִכָּל יֶלֶד גְּרוּשׁ
לִקְבִיעַת הַשִּׁמְשָׁה וּלְעוֹד הוֹצָאוֹת. כְּשֶׁקִּבֵּל מִידֵיהֶם אֶת

------------------
" ‘מַה לְּךָ, כִּי צָחַקְתָּ?’ שָׁאַל עַמִּינָדָב, בְּהוֹסִיפוֹ לִזְחֹל
עַל אַרְבַּע, זוֹחֵל וְקוֹטֵף, קוֹטֵף וְאוֹכַל. הוּא הָיָה לָהוּט מְאֹד
אַחֲרֵי גַּרְגְּרִים.
" 'פָּנֶיךָ מְלֻכְלָכִים בְּמִיץ הַגַּרְגְּרִים, אָמַרְתִּי
וְהוֹסַפְתִּי לִצְחוֹק.
"עַמִּינָדָב הֵרִים אֶת רֹאשׁוֹ, נָעַץ בִּי אֶת עֵינָיו וּמִיָּד
הִתְחִיל גַּם הוּא צוֹחֵק.
" ‘חַ-חַ-חַ! גַּם אָתָּה! אַתָּה אָדֹם כָּל כָּךְ! חִי-חִי-חִי! וְעַל
אַפְּךָ יֵשׁ חֲטָף-פַּתַּח! חַ-חַ-חַ!’

------------------
“לוּ יְהִי כָּךְ,” אַךְ אֲנִי רוֹצֶה לָצֵאת מִכָּאן, אֲנִי רוֹצֶה לִבְרֹחַ…" “קוּם אֵפוֹא וּבְרַח לְךָ, אִם תּוּכַל!…” “הֲגָדוֹל מְאֹד הַכָּרִישׁ אֲשֶׁר בָּלַע אוֹתָנוּ?” שָׁאַל פִּינוֹקְיוֹ.
“אֹרֶךְ גּוּפוֹ – פַּרְסָה שְׁלֵמָה, מִלְבַד זְנָבוֹ”.
בְּשָׁעָה שֶׁפִּינוֹקְיוֹ וְהַטּוּנָס שׂוֹחֲחוּ בֵּינֵיהֶם בַּחֲשֵׁכָה, נִרְאָה לוֹ לְפִּינוֹקְיוֹ שְׁבִיב אוֹר מְנַצְנֵץ מֵאָחוֹר.

------------------
הַשּׁוֹטְרִים פָּנוּ אֶל הַדַּיָּגִים שֶׁבַּסִּירוֹת וְאָמְרוּ לָהֶם: “קְחוּ אֶת הַיֶּלֶד הַזֶּה הַפָּצוּעַ בְּרֹאשׁוֹ אֶל בֵּיתְכֶם וְהָחִישׁוּ לוֹ עֶזְרָה.
מָחָר נָבוֹא לִרְאוֹת מַה שְּׁלוֹמוֹ”.
אַחַר-כָּךְ הֶעֱמִידוּ אֶת פִּינוֹקְיוֹ בֵּין שְׁנֵיהֶם וְקָרְאוּ בְּקוֹל מְצַוֶּה: “לְפָנִים! וְאַל תַּמְרֶה אֶת פִּינוּ, פֶּן נָרַע לְךָ שִׁבְעָתַיִם!” בְּלִי דַּבֵּר דָּבָר קָם פִּינוֹקְיוֹ וְהָלַךְ עִם הַשּׁוֹטְרִים בַּדֶּרֶךְ הָעוֹלָה הָעִירָה.
מֵרֹב פַּחַד לֹא יָדַע הַלֵּיצָן אֶת נַפְשׁוֹ.

------------------
“הַאֻמְנָם!” קָרָא הַדּוֹד, “נֵלֵךְ וְנִרְאֶה אֶת הַתֻּכִּי הַזֶּה”.
וְהַדּוֹד יַעֲקֹב הָלַךְ עִם אֲחוֹתוֹ וְעִם הַיְּלָדִים לְבֵיתָם.
כַּאֲשֶׁר נִגְּשׁוּ לַדֶּלֶת, דָּפַק הַדּוֹד עָלֶיהָ וְהִקְשִׁיב.
“יָבוֹא!” “בְּבַקָּשָׁה לְהִכָּנֵס!” נִשְׁמַע שׁוּב אוֹתוֹ הַקּוֹל.
“עַכְשָׁו אַתָּה מַאֲמִין, דּוֹד?” קָרְאוּ הַיְּלָדִים בִּנִצָּחוֹן.
“מַאֲמִין, מַאֲמִין!” עָנָה הַדּוֹד יַעֲקֹב וְלִטֵּף אֶת הַיְּלָדִים.
וְכַאֲשֶׁר נִכְנַס לְתוֹךְ הַבַּיִת רָאָה בַּחֲדַר הַיְּלָדִים כְּלוּב
גָּדוֹל וּבוֹ תֻּכִּי יָפֶה.

------------------
לִבּוֹ נִתְמַלֵּא שִׂמְחָה וְהוּא קָרָא בְּקוֹל רָם: “הוֹי, פֵיָה שֶׁלִּי! פֵיָה שֶׁלִּי!” אַךְ תַּחַת הַמִּלִּים הָאֵלּוּ, פָּרְצָה מִפִּיו נְעִירַת חֲמוֹרִים חֲזָקָה, שֶׁלְּשִׁמְעָהּ הִתַעַוֵּת כָּל הַקָּהָל מִצְּחוֹק, וְיוֹתֵר מִכֹּל – הַיְּלָדִים.
מְנַהֵל הַלַּהֲקָה מָצָא שֶׁנְּעִירַת-חֲמוֹר זוֹ בִּפְנֵי קְהַל עַם וָעֵדָה חַסְרַת נִימוּס וְדֶרֶךְ-אֶרֶץ הִיא, וּבִרְצוֹנוֹ לְהַסְבִּיר אֶת הַדָּבָר לְפִּינוֹקְיוֹ, חָבַט בַּשּׁוֹט עַל חָטְמוֹ.

------------------
יָכוֹל הָיָה לְהָבִין, מַדּוּעַ לֹא פָּתְחוּ לוֹ אֶת הַדֶּלֶת וּמָה
הַלָּצוֹן אֲשֶׁר חָמְדוּ לָהֶם.
“חַכּוּ, חַכּוּ!” אָמַר הַדּוֹד יַעֲקֹב בְּלִבּוֹ, “אֲנִי אֲשַׁלֵּם
לָכֶם כִּגְמוּלְכֶם!”
וְהוּא מִהֵר לַעֲזֹב אֶת הַבָּיִת.
לִפְנוֹת עֶרֶב הָלַךְ הַדּוֹד יַעֲקֹב לְטַיֵּל עַל שְׂפַת הַיָּם.
וְהִנֵּה רָאָה אֶת אֲחוֹתוֹ יוֹשֶׁבֶת עַל אַחַד הַכִּסְּאוֹת וּשְׁנֵי
הַיְּלָדִים מְשַׂחֲקִים עַל יָדָהּ בַּחוֹל. בָּרִאשׁוֹנָה רָצָה לָגֶשֶׁת
אֲלֵיהֶם, אַךְ מִיָּד חָזַר בּוֹ, עָבַר בְּחִפָּזוֹן וְעָשָׂה אֶת

------------------
כְּזָבִים בְּאֹפֶן כָּזֶה?’
"כָּל חֻצְפָּתוֹ שֶׁל יַעֲקֹב נִדְּפָה כֶּעָשָׁן. הוּא עָמַד תַּחְתָּיו
כִּכְלִי מָלֵא בּוּשָׁה וּכְלִמָּה וְלֹא הוֹצִיא הֶגֶה מִפִּיו.
" ‘וְאַף אַתָּה, שְׁמוּאֵל!’ פָּנָה הַמּוֹרֶה אֵלַי, ‘אַף אַתָּה לֹא
נָהַגְתָּ כְּשׁוּרָה. צָרִיךְ אָמְנָם לַעֲזֹר לֶחָבֵר, אֲבָל
בְּמַעֲשִׂים הֲגוּנִים. אָדָם הַמְּסַיֵּעַ בִּידֵי חֲבֵרוֹ בְּמַעֲשֵׂי
מִרְמָה, הֲרֵיהוּ שֻׁתָּף לוֹ וּשְׁנֵיהֶם חַיָּבִים. אֶפְשָׁר שֶׁגַּם
אַתָּה הָיִיתָ מְרַמֶּה אוֹתִי’.

------------------
“אִם מְעַט וְאִם הַרְבֵּה, עֲבֵרָה חֲמוּרָה הִיא”.
“טִפֵּשׁ!” קָרָא אֶלִי, “אֵין זֹאת עֲבֵרָה כְּלָל. אַדְרַבָּה, מִצְוָה
הִיא. הֵן זֶה לִכְבוֹד רַבִּי שִׁמְעוֹן בַּר יוֹחַאי!”
“וּמִי הָיָה רַבִּי שִׁמְעוֹן זֶה?” שָׁאַל בֶּנִי, “הַאִם הָיָה רֹאשׁ
לְגַנָּבִים וּלְשׁוֹדְדִים?”
אֶלִי פָּרַץ בִּצְחוֹק:
“תִּינוֹק! אֵינוֹ יוֹדֵעַ מִי הָיָה רַבִּי שִׁמְעוֹן! זֶה הָיָה תַּנָּא
גָּדוֹל וְצַדִּיק”.
“אִם הָיָה צַדִּיק”, הֵעִיר בֶּנִי, “לֹא יָפֶה ‘לִסְחֹב’ עֵצִים
לִכְבוֹדוֹ”.

------------------
עָנָה פִּינוֹקְיוֹ, “וְאַיָּם?” “בַּלּוּל”.
“אֲנִי הוֹלֵךְ”.
הָאִכָּר מִהֵר לָצֵאת הַחוּצָה, נִכְנַס לְתוֹךְ הַלּוּל, תָּפַס אֶת כָּל אַרְבַּע הַנְּמִיּוֹת וְהִכְנִיס אוֹתָן בְּשַׂק.
“סוֹף-סוֹף נְפַלְתֶּן לְיָדַי”, קָרָא הָאִכָּר בְּשִׂמְחָה, “וְעַתָּה אָמְנָם יָכוֹל אֲנִי לְשַלֵּם לָכֶן כִּגְמוּלְכֶן מִיָּד, אַךְ לֹא אַכְזָר אָנֹכִי.
דַּיִּי כִּי אֲבִיאֲכֶן מָחָר לְבַעַל הַמָּלוֹן שֶׁבַּכְּפָר הַסָּמוּךְ; הוּא יִפְשֹׁט אֶת עוֹרְכֶן מֵעֲלֵיכֶן וְיַעֲשֶׂה מִכֶּן מַטְעַמִּים.

------------------
שָׁמַעְתָּ? מַסְכִּים אַתָּה?” “שָׁמַעְתִּי גַּם יָדַעְתִּי!” עָנָה פִּינוֹקְיוֹ וְהֵנִיעַ רֹאשׁוֹ, כְּאוֹמֵר: “עוֹד מְעַט וְנִתְרָאֶה פָּנִים וְאוֹדִיעֲךָ אֶת מִשְׁפָּטִי!” אַחֲרֵי אֲשֶׁר סָר פַּחַד הַשּׁוֹמֵר הֶחָדָש מֵעַל הַנְּמִיּוֹת, שָׂמוּ הַלָּלוּ פְּנֵיהֶן אֶל הַלּוּל, שֶׁעָמַד לֹא רָחוֹק מִמְּאוּרַת הַכֶּלֶב.
הֵן פָּתְחוּ בְּשִׁנֵּיהֶן וּבְצִפָּרְנֵיהֶן אֶת דֶּלֶת הַלּוּל וְנִכְנְסוּ, אַחַת אַחַת לְתוֹכוֹ.

------------------
דּוֹאֲגִים לַהַדְלָקָה וְהוּא מְקוֹשֵׁשׁ עֵצִים לָאַמְבַּטְיָה! מוּטָב,
שֶׁתִּתֵּן אוֹתָם לַהַדְלָקָה שֶׁלָּנוּ”.
“לֹא, חֲבָל עַל הָעֵצִים”, חִיֵּךְ צְבִי לִקְרָאתוֹ, “לָמָּה נִשְׂרֹף
עֵצִים סְתָם?”
“סְתָם, הוּא אוֹמֵר”! הִתְמַרְמֵר אֶלִי, “הֲלֹא צָרִיךְ לַעֲרֹךְ
הַדְלָקָה, בֶּן-אָדָם!”
“צָרִיךְ? וְכִי מִי אָמַר לְךָ שֶׁצָּרִיךְ?” נִשְׁמַע פִּתְאֹם קוֹל
אִמּוֹ שֶׁל צְבִי מֵאֵצֶל הַחַלּוֹן, “הַאִם כָּל הַיְּלָדִים שֶׁבָּעִיר
מְצֻוִּים עַל הַהַדְלָקָה? בַּשָּׁנָה שֶׁעָבְרָה פָּרְצָה כָּאן כִּמְעַט

------------------
הַבָּרֶקֶת
הָיֹה הָיָה לְפָנִים בְּאֶרֶץ הַקֶּדֶם מֶלֶךְ עָשִׁיר מְאֹד, וְלוֹ
אַרְמוֹן בָּנוּי לְתִפְאָרָה בְּאַחַד הָאִיִּים, אֲשֶׁר בִּמְדִינַת
מַלְכוּתוֹ.
וּמִסָּבִיב לָאַרְמוֹן גַּן יָפֶה לְהַפְלִיא, וּבוֹ כָּל-עֵץ פְּרִי
לְמִינֵהוּ וְאִלָּנוֹת עֲבֻתִּים נוֹתְנֵי צֵל. וְעַל צַמְרוֹת הָעֵצִים
מְקַנְנוֹת צִפֳּרִים שׁוֹנוֹת, הַנּוֹתְנוֹת בְּשִׁיר קוֹלָן
וּמַרְנִינוֹת לֵב כָּל-שׁוֹמֵעַ. וּבְתוֹךְ הַגַּן בְּרֵכוֹת מַיִם
גְּדוֹלוֹת וּבְהֶן שָׁטִים בַּרְבּוּרִים לְבָנִים כַּשֶּׁלֶג.

------------------
“בְּחָמֵשׁ”, עָנָה יוֹסֵף בְּאִי רָצוֹן.
בְּחָמֵשׁ בְּדִיּוּק בָּא דָּוִד אֶל יוֹסֵף וְאָמָר:
“הִנֵּה בָּאתִּי. תֵּן לִי אֶת הָעֲפִיפוֹן שֶׁהִבְטַחְתָּ”.
“אֲנִי אֶתֵּן לְךָ”, אָמַר יוֹסֵף, “אַךְ אַתָּה תְּשִׁיבֵהוּ לִי לְאַחַר
שֶׁתְּשַׂחֶק-בּוֹ זְמַן-מָה”.
“כֵּיצָד?!” תָּמַהּ דָּוִד, “הֲלֹא אָמַרְתָּ, שֶׁתִּתֶּן-לִי אוֹתוֹ
בְּמַתָּנָה! לֹא יָפֶה!”
“מַה לֹא יָפֶה”, כָּעַס יוֹסֵף, “הֲלֹא אֲנִי נוֹתֵן לְךָ אֶת
הָעֲפִיפוֹן, אַךְ לֹא לְעוֹלָם. הֵן גַּם אֲנִי הֶחֱזַרְתִּי לְךָ אֶת
הַכַּדּוּר שֶׁלְּךָ”.

------------------
“בַּקָּלוֹת לְתִפְאֶרֶת!” אָמַר הַדַּיָּג בְּהִתְבּוֹנְנוֹ בָּהֶם וּבַהֲרִיחוֹ בָּהֶם מִכָּל צַד.
הוּא זָרַק אוֹתָם לְתוֹךְ אַגָּן רֵיק, וְכֵן עָשָׂה גַּם לְיֶתֶר הַדָּגִים שֶׁהוֹצִיא מִתּוֹךְ הָרֶשֶׁת.

------------------
הִיא מִהֲרָה לְנַקּוֹת אֶת הַדָּם וְשָׂמָה תַּחְבֹּשֶׁת עַל מִצְחָהּ.
הַדּוֹדָה עָזְרָה לָהּ בַּחֲבִישַׁת הַפֶּצַע וְשָׁאֲלָה אֶת צִלָּה,
אֵיךְ קָרָה הַדָּבָר.
צִלָּה שָׁתְקָה נְבוֹכָה וְגַם הָאֵם לֹא אָמְרָה דָּבָר, רַק עֵינֶיהָ
הִבִּיעוּ אֶת הַדְּבָרִים הָאֵלֶּה:
“הֲרֵי לָךְ לֶקַח טוֹב עַל הַטָּיַת אֹזֶן מֵאֲחוֹרֵי הַדֶּלֶת
וְהַמְּזוּזָה”.
שָׁבוּעַ יָמִים הִתְהַלְּכָה צִלָּה בְּתַחְבֹּשֶׁת עַל מִצְחָהּ.
כְּשֶׁשָּׁאֲלוּ אוֹתָהּ חַבֵרוֹתֶיהָ לְסִבַּת-הַפֶּצַע, עָנְתָה רַק כִּי

------------------
“מוּכָנִים יוֹתֵר מִדַּי; זֶה שְׁעָתַיִם עָזְבוּ אֶת הַמָּלוֹן וְהָלְכוּ!” “לָמָה נֶחְפְּזוּ כָּל כָּךְ?” “לֶחָתוּל הִגִּיעָה יְדִיעָה, כִּי גּוּרוֹ הַבְּכוֹר נוֹטֶה לָמוּת.” “הֲשִׁלְּמוּ בְּעַד אֲרוּחַת הָעֶרֶב?” “חֲלִילָה וְחַס! בַּעֲלֵי נִימוּס הֵם, וְנִמְנעוּ מִלְּשַׁלֵּם כְּדֵי שֶׁלֹא לִפְגֹּעַ בִּכְבוֹדְךָ וּלְהַעֲלִיבְךָ”.
“חֲבָל, עֶלְבּוֹן כָּזֶה הָיָה גּוֹרֵם לִי עֹנֶג רַב!” אָמַר פִּינוֹקְיוֹ בְּהִתְגָּרְדוֹ בְּעָרְפּוֹ.

------------------
בַּדֶּרֶךְ הִרְגִּישׁ, כִּי לִבּוֹ דּוֹפֵק בְּקִרְבּוֹ כְּשָׁעוֹן: “טִיק-טַק, טִיק-טַק!” הוּא דִּבֵּר אֶל נַפְשׁוֹ: “וְאוּלַי אֶמְצָא בֶּאֱמֶת לֹא אֶלֶף, כִּי אִם אַלְפַּיִם מַטְבְּעוֹת?..

------------------
אַךְ תָּאֲרוּ נָא לְעַצְמְכֶם אֶת תִּמְהוֹנוֹ, בִּרְאוֹתוֹ וְהִנֵּה אֵין זוֹ יָד שֶׁל בֶּן-אָדָם, כִּי אִם כַּף רֶגֶל שֶׁל חָתוּל! אַחֲרֵי נִצְחוֹנוֹ זֶה, הִתְעוֹרֵר פִּינוֹקְיוֹ וְנֶחֱלַץ מִצִפָּרְנֵי הַגַּזְלָנִים; מִיָּד קָפַץ וְעָבַר אֶת מְשׂוּכַת הַקּוֹצִים שֶׁגָדְרָה אֶת הַדֶּרֶךְ וְרָץ אֶל הַשָּׂדֶה, אַךְ הַגַּזְלָנִים גַּם הֵם מִהֲרוּ אַחֲרָיו, כְּכַלְבֵּי צַיִד אַחֲרֵי אַרְנֶבֶת.
זֶה שֶׁכַּפּוֹ נִקְטְעָה רָץ כְּבָרִיא וְשָׁלֵם.

------------------
רָב”. “אֲנִי מְבַקֵּשׁ סְלִיחָה, גְּבִרְתִּי”, אָמַר גָּדִי, “וּמוֹדֶה
לָהּ עַל הָעֹנֶשׁ הַקַּל שֶׁהֵטִילָה עָלָי”.
“סָלַחְתִּי כִּדְבָרֶיךָ”, אָמְרָה הַמּוֹרָה וְלִטְּפָה בְּחִבָּה אֶת
רֹאשׁ הַיֶּלֶד, “וּבִלְבַד שֶׁלֹּא תּוֹסִיף לַעֲשׂוֹת כֵּן”.
------------------
הוּא הוֹפִיעַ בִּשְׁנַת בְּהוֹצָאָתֵנוּ בְּתַרְגּוּמוֹ שֶׁל הַסּוֹפֵר וְהַמּוֹרֶה יִשְׂרָאֵל דּוּשְׁמַן ז"ל.
הַמְּתַרְגֵּם שֶׁהָיָה בָּקִי בְּכָל מִכְמַנֵּי הַלָּשׁוֹן הָעִבְרִית, הִצְלִיחַ לְבַשֵׂם אֶת תַּרְגּוּמוֹ הָעִבְרִי בִּדְפוּסֵי-לָשׁוֹן, נִיבִים וּבִטּוּיִים מִקְרָאִיִּים, תּוֹךְ שְׁמִירָה עַל פַּשְׁטוּת הַסִּגְנוֹן וְהָרָמָה הַסִּפְרוּתִית שֶׁל הַמָּקוֹר.

------------------
כְּלָל מֵהַחֶפְצִיּוֹת שֶׁלָּהּ וְלָכֵן הִתְחִילָה לֶאֱכֹל כָּל מַה
שֶׁאָכְלָה רִנָּה. לְבַסּוֹף אָכְלָה לֶחֶם, שָׁתְתָה חָלָב וַאֲפִילוּ
כִּרְסְמָה בְּרָצוֹן גֶּזֶר חָי.
לֹא עָבְרוּ שָׁבוּעוֹת אֲחָדִים וְנָעֳמִי נִשְׁתַּנְּתָה שִׁנּוּי רָב.
וְאַחֲרֵי שְׁנֵי חֳדָשִׁים גָּבְהָה וְשָׁמְנָה עַד כִּי רָאֲתָה
הַדּוֹדָה צֹרֶךְ לְהַרְחִיב קְצָת אֶת שִׂמְלוֹתֶיהָ וּלְהַאֲרִיכָן.
נָעֳמִי נֶעֶשְׂתָה יַלְדָּה יָפָה וּבְרִיאָה, בַּעֲלַת לְחָיַיִם
עֲגֻלּוֹת וּוְרֻדּוֹת. הִיא לֹא הָיְתָה עוֹד עַצְבָּנִית וְעַקְשָׁנִית,

------------------
“הַרְשׁוּנִי נָא לְהָרִים אֶת כּוֹבָעִי”, אָמַר פִּינוֹקְיוֹ לַשּׁוֹטְרִים.
“הָרֵם! אַךְ הִזְדָּרֵז נָא!” הַלֵּיצָן הָלַךְ וְהֵרִים אֶת כּוֹבָעוֹ… אַךְ בִּמְקוֹם לַחֲבֹש אוֹתוֹ לְרֹאשׁוֹ, תְּפָסוֹ בֵּין שִׁנָּיו, וּפִתְאֹם… נָשָׂא אֶת רַגְלָיו וְרָץ בְּכָל כֹּחוֹ לְעֵבֶר הַיָּם.
הוּא עָף כְּחֵץ מִקֶּשֶׁת.
בִּרְאוֹת הַשּׁוֹטְרִים כִּי לֹא יוּכְלוּ לְהַדְבִּיקוֹ, שָׁלְחוּ אַחֲרָיו כֶּלֶב גָּדוֹל, שֶׁקִבֵּל אֶת הַפְּרָס הָרִאשׁוֹן בְּתַחֲרוּת הַמֵּרוֹץ לִכְלָבִים.

------------------
“דְהָרָה!” פִּינוֹקְיוֹ עָבַר מֵרִיצָה לִדְהָרָה.
“בְּשֶׁטֶף!” פִּינוֹקְיוֹ הִתְחִיל שׁוֹטֵף בִּמְרוּצָתוֹ.
וּבְעֶצֶם הַשָּׁעָה שֶׁהָיָה פִּינוֹקְיוֹ טָס כְּעַל כַּנְפֵי רוּחַ, הֵרִים הַמְּנַהֵל אֶת יָדוֹ וְיָרָה בָּאֲוִיר מִתּוֹךְ אֶקְדָח.
מִיָּד נָפַל הַחֲמוֹר לָאָרֶץ וְהָיָה מֻטָּל כְּמֵת.
אַחַר קָפַץ שׁוּב עַל רַגְלָיו, וְהַקָּהָל עָנָה לְעֻמָּתוֹ בְּרַעַם שֶׁל מְחִיאוֹת כַּפַּיִם וּקְרִיאוֹת הֵידָד.
פִּינוֹקְיוֹ נָשָׂא אֶת עֵינָיו וְהִבִּיט אֶל הַקָּהָל הָרַב שֶׁלְפָנָיו.

------------------
עַל כָּל כִּכָּר וְעַל כָּל רְחָבָה עָמְדוּ בָּתֵי שַׁעֲשׁוּעִים, כֻּלָּם מְלֵאִים יְלָדִים, וְעַל הַקִּירוֹת – כְּתוֹבוֹת מִכְּתוֹבוֹת שׁוֹנוֹת בְּאוֹתִיּוֹת גְּדוֹלוֹת וּמְאִירוֹת עֵינַיִם כְּתוּבוֹת בְּפֶחָם, לְמָשָׁל: “הַלַּה בָּטֵי הַסֵּיפֶר!” (הָלְאָה בָּתֵּי-הַסֵּפֶר); "טוֹף לְכְיוֹת, טוֹף לִכְיוֹת בְּעַרְצֵינו! (טוֹב לִחְיוֹת, טוֹב לִחְיוֹת בְּאַרְצֵנוּ); “הַלַּה הַחֶשְׁפּוֹן!” (הָלְאָה הַחֶשבּוֹן); “הֵיד-אַד הַמִּישְׂחָכִּים!” (הֵידָד הַמִּשְׂחָקִים).

------------------
“לֹא בִּי הָאָשָׁם, הַאֲמִינִי לִי מַרְמִיטָה חֲבִיבָה, בַּכֹּל אָשֵׁם פְּתִילָה”.
“פְּתִילָה מִי הוּא זֶה פְּתִילָה?” "זֶהוּ חֲבֵרִי מִבֵּית-הַסֵּפֶר.
אֲנִי חָפַצְתִּי לָשׁוּב לְבֵית-הַסֵּפֶר, חָפַצְתִּי לִלְמֹד, חָפַצְתִּי לִהְיוֹת תַּלְמִיד טוֹב… אַךְ פְּתִילָה אָמַר לִי: ‘לָמָּה תֵּלֵךְ לְבֵית-הַסֵּפֶר? לָמָּה תִּלְמַד? אֵין טוֹב לְךָ מֵאֲשֶׁר לִנְסֹעַ עִמָּדִי לְאֶרֶץ הַמִּשְׂחָקִים.
שָׁם לֹא יַכְרִיחוּ אוֹתָנוּ לִלְמֹד, שָׁם נְשַׂחֵק מִן הַבֹּקֶר וְעַד הָעֶרֶב וְנִהְיֶה מְאֻשָּׁרִים’ ".

------------------
לְבַסּוֹף פָּנְתָה אֶל נָעֳמִי וְאָמְרָה:
“וְאַתְּ קְטַנָּתִי, מַה הַמַּעֲשֶׂה הַטּוֹב שֶׁעָשִׂית אַתְּ?”
“אֲנִי”, אָמְרָה נָעֳמִי, “רָאִיתִי בַּגַּן צַב קָטָן מוּטָל עַל
גַּבּוֹ. נִגַּשְׁתִּי וַהֲרִימוֹתִי אוֹתוֹ. הַאִם גַּם זֶה מַעֲשֶׂה
טוֹב?”
“זֶה מַעֲשֶׂה טוֹב מְאֹד”, קָרְאָה סָבְתָא. אַחַר פָּנְתָה אֶל סָבָא
וְאָמְרָה:
“סָבָא, הֱיֵה אַתָּה הַשּׁוֹפֵט, אֵיזֶה מַעֲשֶׂה טוֹב בְּיוֹתֵר”.
אָמַר סָבָא:
“כָּל מַעֲשֶׂה שֶׁיֵּשׁ לוֹ כַּוָּנָה טוֹבָה, אֵין מַעֲשֶׂה טוֹב
מִמֶּנּוּ”.

------------------
“אוּלַי מִתְכַּוֵּן אַתָּה בִּדְבָרֶיךָ אֵלַי?” “כֵּן, כֵּן, דְּבָרַי אֵלֶּה מְכֻוָּנִים בֶּאֱמֶת אֵלֶיךָ, פִּינוֹקְיוֹ עֲלוּבִי; תָּמִים אַתָּה מְאֹד, חֲבִיבִי, וְהֶאֱמַנְתָּ לְדִבְרֵי הֶבֶל, כִּי אֶפְשָׁר לִזְרֹעַ וְלִקְצֹר כֶּסֶף בַּשָּׂדֶה, כְּפוֹלִים וּכְקִטְנִיּוֹת.
אַף אֲנִי הֶאֱמַנְתִּי פַּעַם לִשְׁמוּעָה הַזֹּאת, וְעַכְשָׁו אֲנִי נוֹשֵׂא עֲווֹן מְשׁוּגָתִי.

------------------
“וּבְכֵן, אַצִּיעַ לְךָ אוֹתָם הַתְּנָאִים שֶׁהָיוּ קַיָּמִים בֵּינֵינוּ וּבֵין מְלַמְפּוֹ; אַל יֵרַע לִבְּךָ – תִּשְׂבַּע טוֹב”.
וּמַה הֵם הַתְּנָאִים?" “אֲנַחְנוּ נָבוֹא הֵנָּה, כְּדַרְכֵּנוּ, פַּעַם בְּשָׁבוּעַ, לְבַקֵּר אֶת הַלּוּל וְלִמְשֹׁךְ מִתּוֹכוֹ שְׁמוֹנֶה תַּרְנְגוֹלוֹת.
מִשְׁמוֹנֶה הַתַּרְנְגוֹלוֹת הַלָּלוּ נֹאכַל אֲנַחְנוּ שֶׁבַע, וְהַשְּׁמִינִית לְךָ תִּהְיֶה, דְּמֵי ‘לֹא יֶחֱרַץ’.

------------------
כָּל הַלַּיְלָה הַהוּא וְגַם לְמָחֳרָת בַּבֹּקֶר בָּכָה בְּלִי הֲפוּגוֹת, אַף כִּי יָבַשׁ מְקוֹר דִּמְעוֹתָיו.
קוֹל צַעֲקָתוֹ וְיִלְלָתוֹ נִשָּׂא עַד לַמֶּרְחַקִּים, וְהֵד הֶהָרִים עָנָה לְעֻמָּתוֹ, “הוֹי, פֵיָה, פֵיָה שֶׁלִּי!”, קוֹנֵן פִּינוֹקְיוֹ בְּמַר לִבּוֹ.
“לָמָּה זֶה מַתְּ?… הָהּ, מִי יִתֵּן מוּתִי אֲנִי תַּחְתַּיִךְ, יְקָרָה שֶׁלִּי! מַה טּוֹבָה הָיִית, וַאֲנִי גְּמַלְתִּיךְ רָעָה! וְאַבָּא שֶׁלִּי אֵיפֹה הוּא? הוֹי, פֵיָה שֶׁלִּי, אִמְרִי לִי אֵיפֹה אֶמְצָאֵהוּ? 
------------------
הַנַּעַר הָאַמִּיץ
רוֹעֶה אֶחָד רָעָה עֵדֶר צֹאן בָּאָחוּ. בַּצָּהֳרַיִם יָשַׁב הָרוֹעֶה
תַּחַת אַחַד הַשִּׂיחִים וְנִגֵּן בַּחֲלִילוֹ נִגּוּן יָפֶה מְאֹד. כָּל
הַצֹּאן נָחוּ מִסְּבִיבוֹ וְהֶעֱלוּ גֵּרָה בְּנַחַת. הֵן אָהֲבוּ מְאֹד
אֶת נְגִינָתוֹ שֶׁל הָרוֹעֶה.
עַל יַד הָרוֹעֶה יָשַׁב בְּנוֹ, נַעַר כְּבֶן עֶשֶׂר שָׁנִים. הוּא לִטֵּף
בְּיָדוֹ טָלֶה קָטָן וָרַךְ, שֶׁהָיָה מוּטָל בְּחֵיקוֹ.
מִסָּבִיב הָיְתָה דְּמָמָה. הַכֹּל הִקְשִׁיבוּ לַנְּגִינָה הָעֲרֵבָה:

------------------
כָּמוֹהוּ לֹא אָכַלְתִּי מֵעוֹדִי!” וְהוּא הִסְתַּכֵּל בּוֹ, מִשְׁמֵשׁ בּוֹ, הָפַךְ אוֹתוֹ מִצַּד אֶל צַד, וְאַחַר קָרָא: “אָכֵן יָדַעְתִּי! זֶהוּ, כַּנִּרְאֶה, סַרְטַן-הַיָּם!” פִּינוֹקְיוֹ נֶעֱלַב עַד מְאֹד, בְּשָׁמְעוֹ כִּי חוֹשְׁבִים אוֹתוֹ לְסַרְטַן-הַיָּם, וְאָמַר לַדַּיָּג בְּתַרְעֹמֶת גְּלוּיָה: “מָה אַתָּה סָח, אֲדוֹנִי? לֹא סַרְטָן אֲנִי וְלֹא בֶּן סַרְטָן, לֵיצָן אֲנִי וְלֹא סַרְטָן!” “לֵיצָן?!” תָּמַהּ הַדַּיָּג, “אוֹדֶה וְלֹא אֵבוֹשׁ, כִּי דַּג-לֵיצָן דָּבָר חָדָשׁ הוּא בִּשְׁבִילִי! 
------------------
וַאֲנִי שָׁמַעְתִּי עָלֶיךָ אוֹמְרִים, שֶׁאַתָּה הוֹרֵס קִנֵּי צִפֳּרִים
וּמְצַעֵר בַּעֲלֵי-חַיִּים. הַאֱמֶת הַדָּבָר?”
גַּבִּי הוֹרִיד אֶת רֹאשׁוֹ וְשָׁתָק.
“שׁוֹתֵק אַתָּה”, אָמְרָה הַסְּנָאִית " ‘שְׁתִיקָה כְּהוֹדָאָה דּוֹמָה’.
אֵין אַתָּה מְרַחֵם עַל הַבְּרִיּוֹת, וְלָכֵן לֹא אֲרַחֵם גַּם אֲנִי
עָלֶיךָ".
וּבְדַבְּרָהּ אֶת הַדְּבָרִים הָאֵלֶּה, נֶעֶלְמָה בֵּין הָעֲנָפִים.
“צָדְקָה הַסְּנָאִית”, חָשַׁב גַּבִּי בְּלִבּוֹ, “הַרְבֵּה רָעוֹת

------------------
שׁוֹנִים וְעָשׂוּ מֵהֶם צְרוֹר יָפֶה.
בַּשָּׁעָה הַקְּבוּעָה נִגְּשׁוּ יַחַד עִם אַבָּא אֶל אִמָּא. שַׁי
וְתַמָּה הֶחֱזִיקוּ שְׁנֵיהֶם בִּצְרוֹר הַפְּרָחִים וּבְיַד אַבָּא
הָיְתָה קֻפְסַת קְטִיפָה יָפָה. אַבָּא פָּתַח וְאָמַר:
“קַבְּלִי נָא בְּרָצוֹן אֶת בִּרְכוֹת שְׁלָשְׁתֵּנוּ לְיוֹם הוּלֶדֶת
אוֹתָךְ, וְגַם אֶת הַמַּתָּנָה הַקְּטַנָּה שֶׁלָּנוּ קַבְּלִי נָא
בְּרָצוֹן”. אַחַר פָּתַח אֶת הַקֻּפְסָה וְהוֹסִיף:
“יֵשׁ כַּאן ‘תְּשׂוּמֶת-לֵב’ וְשַׁרְשֶׁרֶת. ‘תְּשׂוּמֶת-הַלֵּב’ הִיא

------------------
“וְהֵיכָן עַכְשָׁו אוֹתוֹ מוֹרֶה? הַאִם עוֹדֶנּוּ חָי?”
“חַי וְקַיָּם!” עָנָה הָאָב בְּבַת צְחוֹק, “הֲלֹא הוּא הַמּוֹרֶה
שֶׁלְּךָ לְעִבְרִית וּלְדִקְדּוּק…”
------------------
דְחוּפִים בִּדְבַר הַמֶּלֶךְ, אַךְ הַצְּבִי הָיָה קַל בְּרַגְלָיו וְלֹא
יָכְלוּ לְהַשִּׂיגוֹ.
וְהַמֶּלֶךְ עוֹמֵד לְבַדּוֹ בְּתוֹךְ הַיַּעַר וּמְצַפֶּה, וְלִבּוֹ
יוֹצֵא אַחֲרֵי הַצְּבִי וְאַחֲרֵי הָאֶבֶן הַנִּפְלָאָה אֲשֶׁר
בְּקַרְנוֹ. וְהִנֵּה רָאָה אֶת-הַצְּבִי עוֹמֵד לֹא רָחוֹק מִמֶּנּוּ
וּמַבִּיט בּוֹ בְּעֵינָיו הַיָּפוֹת וְהַשְּׁקֵטוֹת. עֵינֵי הַמֶּלֶךְ
נִצְמְדוּ אֶל הָאֶבֶן הַטּוֹבָה, אֲשֶׁר הִזְהִירָה בְּאוֹר שִׁבְעָתַיִם,
וְלִבּוֹ רָעַד בְּקִרְבּוֹ. הוּא מִהֵר לְהוֹצִיא חֵץ מֵאַשְׁפָּתוֹ

------------------
הַתַּרְנְגֹלוֹת מְפַדְּרִים, כְּמוֹ אֶת הַיְּלָדִים הַקְּטַנִּים?”
“לֹא פּוּדְרָה הִיא זוֹ”, בֵּאֲרָה לוֹ הָאֵם, “אֶלָּא אֲבָקָה, הָאֲבָקָה
הַזֹּאת שׁוֹמֶרֶת עַל הַתַּרְנְגֹלֶת מִפְּנֵי הַמַּכָּה הַשְּׁלִישִׁית
שֶׁל מִצְרָיִם”.
“מַה הִיא הַמַּכָּה הַזֹּאת?” שָׁאֲלָה עָפְרָה, יַלְדָּה כְּבַת חָמֵשׁ.
“אֲנִי יוֹדֵעַ מַה הִיא”, הִצְטַחֵק רְאוּבֵן, “הַמּוֹרֶה סִפֵּר לָנוּ.
משֶׁה רַבֵּנוּ הִכָּה אֶת מִצְרַיִם עֶשֶׂר מַכּוֹת וְהַמַּכָּה
הַשְּׁלִישִׁית הִיא… כִּנִּים”.

------------------
חֲמוֹר זֶה נָהַג הַפַּעַם בְּקַפְּדָנוּת, אַךְ אֲנִי לָחַשְׁתִּי לוֹ בְּאָזְנוֹ דְּבַר מָה וּמֵעַכְשָׁו, מְקַוֶּה אֲנִי, תָּנוּחַ עָלָיו דַּעְתּוֹ”.
פִּינוֹקְיוֹ עָלָה וְרָכַב עַל גַּבֵּי הַחֲמוֹר, וְהַמֶּרְכָּבָה יָצְאָה לַדֶּרֶךְ.

------------------
הָעִלֶּגֶת
רָחֵל הַקְּטַנָּה הָיְתָה חֶמְדַּת כָּל-רוֹאֶיהָ. כְּבַת שֶׁבַע הָיְתָה,
וְצַמּוֹת-זָהָב הָיוּ לָהּ, וְעֵינַיִם גְּדוֹלוֹת וּכְחֻלּוֹת כְּעֵין
הַשָּׁמַיִם לָטֹהַר. צְחוֹק-גִּיל הָיָה מֵאִיר אֶת פָּנֶיהָ תָּמִיד
וּלְקוֹלָהּ הֶעָרֵב שָׂמַח כָּל לֵב. כְּשֶׁהָיְתָה רָחֵל מִצְטַחֶקֶת,
הָיָה הַכֹּל מִצְטַחֵק לְעֻמָּתָהּ. אֵין פֶּלֶא, אִם הַכֹּל אֲהֵבוּהָ,
וְהַכֹּל הָיוּ מְפַנְּקִים אוֹתָהּ.
אַךְ הַיַּלְדָּה הַיָּפָה הַזֹּאת הָיְתָה, לְדַאֲבוֹן הוֹרֶיהָ, יַלְדָּה

------------------
"תּוֹדָה רַבָּה לָךְ! אַךְ צַר לִי הַמָּקוֹם פֹּה. אָנָּא, הָבִיאִי
אוֹתִי אֶל הַבְּרֵכָה.
“לֹא, לֹא!” קָרְאָה שׁוּלָה, “נָעִים לִי כָּל כָּךְ לְהַבִּיט אֵלֶיךָ”.
“הֵן תּוּכְלִי לְהַבִּיט אֵלַי גַּם בִּהְיוֹתִי בַּבְּרֵכָה!” הִתְחַנֵּן
דַּג הַזָּהָב, “פֹּה מְשַׁעֲמֵם כָּל כָּךְ!”
“הַאִם אֲנִי מְשַׁעֲמֶמֶת?” נֶעֶלְבָה שׁוּלָה.
“חַס וְשָׁלוֹם! אֵין אַתְּ מְשַׁעֲמֶמֶת כְּלָל, אַךְ לִי טוֹב לִהְיוֹת
בֵּין חֲבֵרִים – דָּגִים. כְּלוּם הָיִית רוֹצָה לִהְיוֹת תָּמִיד
לְבַדֵּךְ, בְּלִי חֲבֵרוֹת?”

------------------
“גֶ’פֶּטוֹ, אַל נָא תַּעֲלִיבֵנִי, פֶּן אֶקְרָאֲךָ בְּשֵׁם דַּיְסָה!” “חֲמוֹר!” “דַּיְסָה!” “בּוּר!” “דַּיְסָה!” “קוֹף זָקֵן!” “דַּיְסָה!” כַּאֲשֶׁר שָׁמַע גֶּ’פֶּטוֹ בַּפַּעַם הַשְּׁלִישִׁית אֶת הַשֵּׁם “דַּיְסָה” יוֹצֵא מְפרָשׁ מִפִּי הַנַּגָּר, נִתְמַלֵּא חֵמָה וְכַעַס וְהִתְנַפֵּל עָלָיו.
וְשׁוּב פָּרְצָה בֵּינֵיהֶם תִּגְרַת-יָדַיִם נִמְרֶצֶת.

------------------
הַחֲתוּלָה הִבִּיטָה מִסָּבִיב לָהּ בְּפַחַד וְנִסְּתָה לִבְרֹחַ, אַךְ
מִיכָאֵל תְּפָשָׂהּ, הִקְרִיבָה אֶל הַקְּעָרָה וְהִטָּה אֶת רֹאשָׁהּ אֶל
הֶחָלָב. רְגָעִים אֲחָדִים סֵרְבָה הַחֲתוּלָה לִשְׁתּוֹת, אַךְ לְבַסּוֹף
הִתְחִילָה לְלַקְלֵק מֵהֶחָלָב.
“לְתֵאָבוֹן!” קָרְאָה אֱלִישֶׁבַע.
כָּל בְּנֵי הַבַּיִת עָמְדוּ מִסָּבִיב לַחֲתוּלָה. אֱלִישֶׁבַע
וּמִיכָאֵל צָנְחוּ לָאָרֶץ וְהָרוֹפֵא, הַדּוֹדָה רָחֵל וּמִרְיָם עָמְדוּ
בְּרֹאשׁ מֻרְכָּן וְהִבִּיטוּ אַף הֵם בַּחֲתוּלָה.

------------------
“אֵיךְ לֹא אֶתְמַהּ? הֲלֹא… הֲלֹא אַתְּ דּוֹמָה… אַתְּ מַעֲלָה בְּזִכְרוֹנִי… כֵּן, כֵּן, אוֹתוֹ הַקּוֹל, אוֹתָן הָעֵינַיִם… אוֹתָן הַשְּׂעָרוֹת… כֵּן… גַּם לָךְ שְׂעָרוֹת כְּחֻלּוֹת, כְּמוֹ לָהּ! הוֹ, פֵיָה הַטּוֹבָה שֶׁלִּי! אִמְרִי, כִּי אַתְּ הִיא!… אַל נָא תְּבִיאִינִי לִידֵי דְּמָעוֹת! לוּ יָדַעְתְּ מַה הִרְבֵּיתִי אָז לְבְכּוֹת אוֹתָךְ כַּמָּה סָבַלְתִּי!…” הוּא דִּבֵּר מִלִּים קְטוּעוֹת וּבָכָה בִּדְמָעוֹת שָׁלִישׁ.
אַחַר נָפַל עַל בִּרְכָּיו לִפְנֵי הָאִשָּׁה הַטּוֹבָה וְנָשַׁק אֶת רַגְלֶיהָ.

------------------
מַה נַעֲשֶׂה!" עָנָה פְּתִילָה, “אִם אֵין מָקוֹם בְּתוֹךְ הַמֶּרְכָּבָה פְּנִימָה, אֶמְצָא לִי מָקוֹם עַל גַּבֵּי הַיָּצוּל”.
וְתוֹךְ כְּדֵי דִּבּוּר קָפַץ, עָלָה וְיָשַׁב בִּרְכִיבָה עַל גַּבֵּי הַיָּצוּל.
“וְאַתָּה, חֲבִיבִי”, פָּנָה הָאִישׁ הַקָּטָן בְּשִׂפְתֵי חֵן אֶל פִּינוֹקְיוֹ, “מַה בְּדַעְתְּךָ אַתָּה לַעֲשׂוֹת? אַתָּה נִשְׁאָר פֹּה אוֹ נוֹסֵעַ עִמָּנוּ?” “אֲנִי נִשְׁאָר פֹּה”, עָנָה פִּינוֹקְיוֹ.

------------------
מְחוֹל הַפַּרְפָּרִים
אֶרְאֶלָּה וְכַרְמֶלָּה שְׁכֵנוֹת הֵן. אֶרְאֶלָּה גָּרָה בְּבַיִת
בָּנוּי לְבֵנִים; וְכַרְמֶלָּה גָּרָה בִּצְרִיף עֵץ. אֶרְאֶלָּה הִיא
בַּת יְחִידָה לְהוֹרֶיהָ; וּלְכַרְמֶלָּה יֵשׁ עוֹד שְׁנֵי אַחִים
וְאָחוֹת קְטַנְטֹנֶת, רוּתִי שְׁמָהּ. אָבִיהָ שֶׁל אֶרְאֶלָּה סוֹחֵר
הוּא וְיֵשׁ לוֹ חֲנוּת גְּדוֹלָה שֶׁל בַּד, אָרִיג וָמֶשִׁי; וְאָבִיהָ
שֶׁל כַּרְמֶלָּה סַנְדְּלָר הוּא וְתוֹפֵר נַעֲלַיִם שֶׁל בַּד
וְסַנְדַּלֵּי-עוֹר פְּשׁוּטִים.

------------------
הִיא מִתְאַבֶּקֶת וּמִתְנַקָּה. מִי שֶׁרוֹצֶה לִהְיוֹת בָּרִיא צָרִיךְ
לִהְיוֹת נָקִי”.
“וּמָתַי יֵצְאוּ אֶפְרֹחִים קְטַנִּים?” שָׁאַל רְאוּבֵן.
“בְּעוֹד שְׁלשָׁה שָׁבוּעוֹת,” עָנְתָה הָאֵם וְקָרְאָה אַחֲרֶיהָ אֶת
הַיְּלָדִים, שֶׁלֹּא לְהַפְחִיד אֶת הַדּוֹגֶרֶת. יוֹם יוֹם הָיָה רְאוּבֵן
הוֹלֵךְ לַלּוּל לִרְאוֹת, אִם יָצְאוּ כְּבָר אֶפְרֹחִים, אַף עַל פִּי
שֶׁשָּׁמַע מִפִּי אִמּוֹ, כִּי הַתַּרְנְגֹלֶת דּוֹגֶרֶת עֶשְׂרִים
וְאֶחָד יוֹם. אוּלָם הוּא שָׁכַח אֶת מִסְפַּר הַיָּמִים וְגַם הַזְּמַן

------------------
וּפִתְאֹם רָאֲנִי כָּרִישׁ נוֹרָא וּבְלָעַנִי כְּהֶרֶף עַיִן לְתוֹך לֹעוֹ הַגָּדוֹל”.
“וְזֶה זְמַן רַב אַתָּה נִמְצָא פֹּה?” שָׁאַל פִּינוֹקְיוֹ.
“מֵאוֹתָהּ שָׁעָה עָבְרוּ שְׁתֵּי שָׁנִים; כֵּן, פִּינוֹקְיוֹ חֲבִיבִי, שְׁתֵּי שָׁנִים תְּמִימוֹת, שֶׁנִּדְמוּ לִי כִּשְׁנֵי יוֹבְלוֹת?” “וּבַמֶּה הָיִיתָ מְכַלְכֵּל פֹּה אֶת נַפְשְׁךָ? וְאֵיפֹה לָקַחְתָּ נֵר זֶה? וְגַפְרוּרִים לְהַדְלִיק אֶת הַנֵּר הֵיכָן מָצָאתָ?” “אֲסַפֵּר לְךָ דָּבָר, דָּבָר לַאֲשׁוּרוֹ.

------------------
הַקְדָּמָה הַסֵּפָר פִּינוֹקְיוֹ, קוֹרוֹתָיו שֶׁל יֶלֶד-עֵץ, מֵאֵת קַרְלוֹ קוֹלוֹדִי, נֶחְשַׁב זֶה כִּ- שָׁנָה, וּבְצֶדֶק, אֶחָד מִסִּפְרֵי הַמּוֹפֵת שֶׁבְּסִפְרוּת-הַיְּלָדִים הָעוֹלָמִית.

------------------
“לִי אֵין עֵצִים”.
" ‘לִי אֵין עֵצִים’!" חִקָּה אוֹתוֹ אֶלִי בְּרֻגְזָה, “וְלִי יֵשׁ?
צָרִיךְ ‘לִסְחֹב’ מֵאֵיזֶה מָקוֹם. הִנֵּה עַל יַד בֵּיתְכֶם בּוֹנִים
בַּיִת גָּדוֹל. בּוֹא ‘נִסְחַב’ מְעַט עֵצִים וְנַטְמִין אוֹתָם בֶּחָצֵר
שֶׁלָּכֶם”.
בֶּנִי הִפְסִיק אֶת הַמִּשְׂחָק בָּרַכֶּבֶת, הֵרִים אֶת רֹאשׁוֹ וְשָׁאַל
בְּתִמָּהוֹן:
“מַה פֵּרוּשׂ ‘נִסְחַב’? הֲרֵי הָעֵצִים לֹא שֶׁלָּנוּ הֵם!”
“מְעַט עֵצִים, אֵין בְּכָךְ כְּלוּם”. הִרְגִּיעַ אוֹתוֹ אֶלִי.
אַךְ בֶּנִי עָמַד עַל דַּעְתּוֹ וְעָנָה בִּמְנוּחָה:

------------------
זְמַן-מָה נִצַּב תַּחְתָּיו וְעֵינָיו נְשׂוּאוֹת לַמֶּרְחַקִּים, פִּיו פָּעוּר, וּבְיָדוֹ הַקְּלִפָּה הַשְּׁבוּרָה.
וּכְשָּׁשָׁבָה אֵלָיו רוּחוֹ, פָּרַץ בִּבְכִי מַר, צָעַק צְעָקָה גְּדוֹלָה, רָקַע בְּרַגְלָיו וְקָרָא מִתּוֹךְ דְּמָעוֹת: “אָכֵן, צָדַק הַצְּרָצַר-הַדַּבְּרָן! לוּלֵא בָּרַחְתִּי מִבֵּיתִי וְלוּ הָיָה אַבָּא פֹּה, לֹא הָיִיתִי גּוֹוֵעַ עַתָּה בַּרָעָב.

------------------
“לֹא אֵרֵד”, אָמַר זֹהַר וְאָחַז בְּכָל כֹּחוֹתָיו בַּמּוֹט.
לַעֲרֹךְ מִלְחָמָה עַל מוֹט הָעֲגָלָה לֹא הָיָה נוֹחַ לַנַּעַר. הֲרֵי
יֵשׁ סַכָּנָה שֶׁשְּׁנֵיהֶם יִפֹּלוּ. מֶה עָשָׂה הַנָּעַר? תָּפַס אֶת
כּוֹבָעוֹ שֶׁל זֹהַר וּזְרָקוֹ הַרְחֵק לְאֶמְצַע הַכְּבִישׁ. לֵב זֹהַר
הָלַם בְּקִרְבּוֹ מֵרֹב כַּעַס. הוּא הָיָה מוּכָן לְהִלָּחֵם בַּנַּעַר
הָאַלִּים וְלֹא לַעֲזֹב אֶת מְקוֹמוֹ. אַךְ הַכּוֹבַע! הַאִם יַפְקִיר אֶת
כּוֹבָעוֹ הַיָּחִיד? לֹא, זֹאת לֹא יוּכַל. וְהוּא יָרַד מֵעַל הַמּוֹט.

------------------
מֵרֹב נַחַת נָזַל רִירוֹ עַל שְׂפָמוֹ וְהוּא מִלְמֵל לְעַצְמוֹ: “קִיפוֹנִים אֵלּוּ טְעִימִים הֵם מְאֹד מְאֹד! וְדַּג-מֹשֶׁה-רַבֵּנוּ זֶה מַה נֶּחְמָד הוּא! הַסּוֹלִיּוֹת הַלָּלוּ אֵין כְּמוֹהֶם לְטוּב טַעַם! בְּרוּכִים יִהְיוּ לִי כֻּלָּם!” כָּל הַדָּגִים הָאֵלֶּה לְמִינֵיהֶם הוּטְלוּ לְתוֹךְ הָאַגָּן יַחַד עִם הַבַּקָּלוֹת.
הָאַחֲרוֹן בָּרֶשֶׁת הָיָה פִּינוֹקְיוֹ.
כְּשֶׁהוֹצִיא הַדַּיָּג אֶת פִּינוֹקְיוֹ, פָּקַח אֶת עֵינָיו הַיְּרֻקּוֹת לִרְוָחָה וְקָרָא נִדְהָם וְנִבְהָל כְּאֶחָד: “דָּג זֶה מַה טִּיבוֹ? 
------------------
הָעִבְרִי, אוּלַי מִשּׁוּם שֶׁהוּא קָשֶׁה בְּיוֹתֵר וְדוֹרֵשׁ
הִתְאַמְּצוּת רַבָּה. זֶה הָיָה בִּשְׁבִילִי מֵעֵין סְפּוֹרְט וַאֲנִי
הָיִיתִי מִשְׁתַּדֵּל לְהִצְטַיֵּן בּוֹ. וְאַף אָמְנָם עָשִׂיתִי חַיִל
וְהָיִיתִי מְנַקֵּד לֹא רָע. הַמּוֹרֶה שֶׁלָּנוּ לְעִבְרִית
וּלְדִקְדּוּק הָיָה נוֹתֵן לָנוּ הַבַּיְתָה תַּרְגִּילִים בְּנִקּוּד,
וְאַחַר-כָּךְ הָיִינוּ קוֹרְאִים לְפָנָיו אִישׁ אִישׁ לְפִי תּוֹרוֹ אֶת
עֲבוֹדָתוֹ וּמְתַקְּנִים אֶת שְׁגִיאוֹתֵינוּ. הַמּוֹרֶה יָדַע לְחַבֵּב

------------------
“הוֹ, הוֹ”, קָרְאָה אֱלִישֶׁבַע וּמָחֲאָה כַּף בַּעֲלִיצוּת, “כַּמָּה
יָפָה הִיא הַחֲתַלְתּוּלָה הַזֹּאת! הוֹ, חֲבִיבָה, לַטִּיפָה, נֶחְמָדָה!
אֲנִי אַשְׁגִּיחַ עָלֶיהָ, אַאֲכִילֶנָּה, אַשְׁקֶנָּה חָלָב, הֲלֹא,
רָחֵל?”
“גַּם אָנִי”, קָרָא מִיכָאֵל, בְּלַטְּפוֹ בְּחִבָּה אֶת רֹאשׁ
הַחֲתוּלָה, “שְׁנֵינוּ נַשְׁגִּיחַ עָלֶיהָ וְהַלַּיְלָה תִּישַׁן אִתִּי
בְּמִטָּתִי”.
“לֹא, אִתִּי תִּישַׁן!” קָרְאָה אֱלִישֶׁבַע.
“לֹא אִתָּךְ אַף לֹא אִתּוֹ!” שָׁמְעוּ פִּתְאֹם הַיְּלָדִים אֶת קוֹל

------------------
"וְכֵן תַּעֲשֶׂה לַחֲמוֹרוֹ, וְכֵן תַּעֲשֶׂה לְשִׂמְלָתוֹ, וְכֵן
תַּעֲשֶׂה לְכָל אֲבֵדַת אָחִיךָ אֲשֶׁר תֹּאבַד מִמֶּנּוּ וּמְצָאתָהּ;
“לֹא תוּכַל לְהִתְעַלֵּם”.
“מַה פֵּרוּשׂ ‘לֹא תוּכַל לְהִתְעַלֵּם’?” שָׁאַל רָן.
“פֵּרוּשׁ הַדָּבָר”, הִסְבִּיר לוֹ הָאָב, “שֶׁאֵין אַתָּה רַשַּׁאי
לְהַעְלִים אֶת פָּנֶיךָ, כְּאִלּוּ אֵין אַתָּה רוֹאֶה אֶת הָאֲבֵדָה,
כְּדֵי לְהִמָּנַע מִטִּרְחָה”.
“וּמַה-יִהְיֶה, אִם לֹא יִמָּצֵא בַּעַל הָאוֹלָר?” שָׁאַל רָן.

------------------
יוֹם אֶחָד הָיָה צְבִי נֶחְפָּז מְאֹד וְשָׂם פְּרוּסַת לֶחֶם מְרוּחָה
בְּחֶמְאָה לְתוֹךְ יַלְקוּט הַסְּפָרִים, תַּחַת לָשִׂים אוֹתָהּ לְתוֹךְ
תִּיק הָאֹכֶל.
אַחֲרֵי אֲרֻחַת הַצָּהֳרַיִם מִהֵר צְבִי לְהָכִין אֶת שֵׁעוּרָיו,
לְמַעַן יוּכַל לָלֶכֶת עִם חֲבֵרָיו לִרְאוֹת אֶת הַסֶּרֶט “לִכְלוּכִית”.
הוּא הוֹצִיא אֶת הַסְּפָרִים וְאֶת הַמַּחְבָּרוֹת וְשָׂם אוֹתָם עַל
הַשֻּׁלְחָן. פִּתְאֹם פָּרְצָה צְעָקָה גְּדוֹלָה מִפִּיו:
“אוֹי וַאֲבוֹי לִי!”
“מַה קָּרָה, צְבִי?” שָׁאֲלָה אוֹתוֹ אִמּוֹ.

------------------
בְּעוֹדוֹ חוֹשֵׁב מַחֲשָׁבוֹת אֵלּוּ, הִגִּיעַ לַשָּׂדֶה וְעָמַד תַּחְתָּיו.
אוּלַי יִקָּרֶה לְפָנָיו עֵץ נוֹשֵׂא מַטְבְּעוֹת זָהָב, אַךְ עֵינָיו לֹא רָאוּ דָּבָר.
הוּא עָשָׂה עוֹד כְּמֵאָה צְעָדִים –אֵין-כְּלוּם.
הוּא נִגַּשׁ אֶל הַמָּקוֹם אֲשֶׁר חָפַר שָׁם אֶת הַגֻּמָּה – וְאֵין זֵכֶר לְעֵץ הַזָּהָב.
פִּינוֹקְיוֹ עָמַד שָׁקוּעַ בְּהִרְהוּרִים, וּבְהֶסַח-הַדַּעַת עָבַר עַל כָּל חֻקֵּי הַנִּימוּס וְהוֹצִיא אֶת יָדוֹ מִכִּיסוֹ וְהִתְחִיל מִתְגָּרֵד בְּעָרְפּוֹ.

------------------
עַכְשָׁו לֹא תִּהְיֶה זָקוּק לְחַסְדֵי אֲחֵרִים וְהָעִקָּר, לֹא תָּבוֹא
לִידֵי חֵטְא”.
“צָדַקְתָּ, אַבָּא!” הוֹדָה אוּרִי. “וְעַכְשָׁו הָיִיתִי רוֹצֶה
לִשְׁמֹעַ אֶת הַסִּפּוּר שֶׁהִבְטַחְתָּ לְסַפֵּר”. הָאָב לִטֵּף אֶת
רֹאשׁ בְּנוֹ וְהִתְחִיל מְסַפֵּר:
"זוֹכֵר אֲנִי אֶת הַמַּעֲשֶׂה לְכָל פְּרָטָיו, כְּאִלּוּ קָרָה אַךְ
אֶתְמוֹל, מִשּׁוּם שֶׁעָשָׂה עָלַי רֹשֶׁם חָזָק מְאֹד. הָיִיתִי אָז
בַּמַּחְלְקָה הַחֲמִישִׁית וְאָהַבְתִּי מְאֹד אֶת לִמּוּד הַדִּקְדּוּק

------------------
לִצְבִי בְּיָפְיוֹ וּבְתֻמָּתוֹ. וְהָאֶבֶן אֲשֶׁר בְּקַרְנוֹ – אֶבֶן
הַבָּרֶקֶת הִיא, הַקְּבוּעָה בְּמִזְבַּח הָאֱלֹהִים אֲשֶׁר לָעָם הַזֶּה.
אֶפֶס, כִּי עַז הָעָם הַזֶּה וּבְקַרְנוֹ יְנַגַּח אֶת-כֹּל אֲשֶׁר יָעֵז
לְהַשְׁבִּית אֶת-מְנוּחָתוֹ.
שָׁאַל אוֹתוֹ הַמֶּלֶךְ:
– מַה-שֵּׁם הָעָם הַזֶּה וְאֵיפֹה הוּא יוֹשֵׁב, וְאֵיךְ אוּכַל
וְהוֹרַשְׁתִּיו, לְמַעַן קַחַת אֶת-הָאֶבֶן הַיְּקָרָה שֶׁבְּמִזְבְּחוֹ
וּלְשִׂימָּה בְּכִתְרִי?
אָמַר לוֹ הַזָּקֵן:

------------------
“צָרִיךְ לִקְשֹׁר סֶרֶט לְצַוָּארוֹ”, אָמְרָה עָפְרָה “לֹא כֵן?”
“כֵּן”, עָנְתָה רוּתִי.
וְעָפְרָה הֵסִירָה סֶרֶט אָדֹם מִקֻּפְסַת שׁוֹקוֹלָד וְקָשְׁרָה אוֹתוֹ
לְצַוַּאר “תַּלְתָּל”.
“אַתְּ יוֹדַעַת, מַדּוּעַ אֲנִי קוֹשֶׁרֶת לוֹ סֶרֶט?”
“מַדּוּעַ”? שָׁאֲלָה רוּתִי.
“מִפְּנֵי שֶׁכֶּלֶב אָסוּר לוֹ לָלֶכֶת בְּלִי סֶרֶט. הָיָה לִי פַּעַם
כֶּלֶב קָטָן, כֶּלֶב חָי. גַּם שְׁמוֹ הָיָה ‘תַּלְתָּל’, כִּי גַּם לוֹ
הָיוּ תַּלְתַּלִים. פַּעַם יָצָא תַּלְתָּל לָרְחוֹב בְּלִי רְשׁוּת.

------------------
" ‘כַּנִּרְאֶה, תָּעִינוּ קְצָת’, אָמַר עַמִּינָדָב בְּקוֹל רוֹעֵד,
‘וּבַיַּעַר הַזֶּה יֵשׁ זְאֵבִים רַבִּים; בֹּא וּנְטַפֵּס עַל אַחַד
הָעֵצִים וּנְחַכֶּה עַד אֲשֶׁר יָבוֹאוּ לְחַפְּשֵׂנוּ’.
"עַד מְהֵרָה טִפֵּס עַמִּינָדָב עַל עֵץ גָּבוֹהַּ וְגַם אֲנִי
טִפַּסְתִּי עַל עֵץ אֶחָד סָמוּךְ לוֹ. בָּחַרְתִּי לִי עָנָף עָבֶה,
הֶחֱזַקְתִּי בּוֹ בִּשְׁתֵּי יָדַי וּשְׁנֵינוּ יַחַד הִתְחַלְנוּ
מִתְפַּלְּלִים לַאֲדֹנָי:
" ‘אָנָא, ה’, הוֹשִׁיעָה נָא!'
"וְהַיַּעַר חָשַׁךְ מֵרֶגַע לְרֶגַע. לְאַט, לְאַט נִרְאוּ גַּם

------------------
כּוֹבַע בְּלִי מִצְחוֹן וּבוֹ שְׁנֵי בַּקְבּוּקִים קְטַנִּים עִם
פִּתְקָאוֹת צְהֻבּוֹת שֶׁל סַמֵּי מַרְפֵּא. כָּל אֵלֶּה מוּטָלִים
לְמַעֲצֵבָה וּשְׁקוּעִים בְּזִכְרוֹנוֹת שֶׁל יָמִים עָבָרוּ, בְּשָׁעָה
שֶׁגַּם הֵם הָיוּ חֲדָשִׁים וּמַבְרִיקִים וְהָיוּ נוֹהֲגִים בָּהֶם
זְהִירוּת וַחֲשִׁיבוּת.
עַמּוּד שֶׁל אוֹר מָלֵא גַּרְגִּירֵי אָבָק צִבְעוֹנִי נִמְשָׁךְ
בַּאֲלַכְסוֹן מֵחוֹר אֶחָד בַּגַּג וּמֵאִיר אֶת כָּל הַגְּרוּטוֹת
הָאֵלֶּה, כְּאִלּוּ הָיָה רוֹצֶה לְנַחֲמָן וּלְפַיְסָן…

------------------
הַמִּסְכֵּן שָׁלַח אֶת לְשׁוֹנוֹ וְהִתְחִיל לְלַקֵּק אֶת חָטְמוֹ, בְּחָשְׁבוֹ כִּי עַל-יְדֵי כָּךְ יֵקֵל הַכְּאֵב.
אַךְ מַה גָּדוֹל הָיָה צַעֲרוֹ בְּהַבְחִינוֹ שֶׁהַפֵיָה נֶעֶלְמָה מֵהָאוּלָם! הוּא חָשׁ פִּתְאֹם אֶת עַצְמוֹ בּוֹדֵד וְעָזוּב; לִבּוֹ נִתְכַּוֵּץ בְּקִרְבּוֹ, וּדְמָעוֹת חַמּוֹת, דִּמְעוֹת צַעַר וּכְאֵב, זָלְגוּ מֵעֵינָיו.

------------------
הַכֹּל, וַאֲפִלוּ צְרָצַרִים-דַּבְּרָנִים! כֵּיוָן שֶׁאֲנִי, לְמָשָׁל, אֵינִי מוּכָן לִשְׁמֹעַ בַּעֲצָתוֹ שֶׁל צְרָצַר זֶה, שֶׁלִּבּוֹ מָלֵא חֲשָׁדוֹת, שׁוּב אֵין לִי תַּקָּנָה, לְפִי דַּעְתּוֹ, וּמִי יוֹדֵעַ כַּמָּה צָרוֹת וְרָעוֹת נָכוֹנוּ לִי בְּדַרְכִּי; וַאֲפִלּוּ שׁוֹדְדִים וְגַזְלָנִים! אַשְׁרַי וְטוֹב לִי שֶׁאֵינֶנִּי מַאֲמִין בְּגַזְלָנִים וְשׁוֹדְדִים, וְלֹא הֶאֱמַנְתִּי מֵעוֹלָם.

------------------
אוֹת תּוֹדָה וְחִבָּה זֶה נָגַע עַד לִבּוֹ שֶׁל הַטּוּנָס, שֶׁלֹּא הָיָה רָגִיל לְאוֹתוֹת אַהֲבָה שֶׁכָּאֵלֶּה, וּמִפְּנֵי שֶׁבּוֹשׁ לְהַרְאוֹת אֶת דִּמְעוֹתָיו, צָלַל בַּמַּיִם וְנֶעְלַם.
בֵּינָתַיִם עָלָה הַשַּׁחַר.
פִּינוֹקְיוֹ הוֹשִׁיט אֶת זְרוֹעוֹ לְגֶּ’פטוֹ, שֶׁלֹּא יָכֹל לַעֲמֹד עַל רַגְלָיו, וְאָמַר לוֹ: “הִשָּׁעֵן נָא עָלַי, אָבִי הַיָּקָר, וְנֵלֵךְ לְאַט לְאַט, וְאִם נִיעַף – נֵשֵׁב וְנָנוּחַ בַּדֶּרֶךְ”.
“וּלְאָן נֵלֵךְ?” שָׁאַל גֶּ’פֶּטוֹ.

------------------
פִּינוֹקְיוֹ רָצָה לְסַפֵּר לוֹ אֶת דְּבַר הַבְּרִית אֲשֶׁר כָּרְתוּ הַכֶּלֶב וְהַנְּמִיּוֹת, אַךְ בְּזָכְרוֹ כִּי הַכֶּלֶב מֵת, הִרְהֵר בְּלִבּוֹ: “לָמָּה אֶתְכַּבֵּד בִּקְלוֹן הַכֶּלֶב הַמֵּת? מֵתִים בַּל יִחְיוּ, יִמְתְּקוּ לָהֶם רִגְבֵי עֲפָרָם וְיָנוּחוּ בְּשָׁלוֹם עַל מִשְׁכָּבָם!” “בְּשָׁעָה שֶׁבָּאוּ הַנְּמִיּוֹת הָיִיתָ יָשֵׁן אוֹ עֵר?” הוֹסִיף הָאִכָּר לִשְׁאֹל.

------------------
“וַדַּאי הָלַךְ לֶאֱכֹל אֲרוּחַת הַצָּהֳרַיִם”, עָנָה אַחַד הַיְּלָדִים בִּצְחוֹק.
“וְאֶפְשָׁר שָׁכַב בַּמִּטָּה לְנַמְנֵם קְצָת”, הוֹסִיף הַשֵּׁנִי, צוֹחֵק אַף הוּא.
עַל פִּי הַתְּשׁוּבוֹת וְהַצְּחוֹק, הֵבִין פִּינוֹקְיוֹ כִּי חֲבֵרָיו חָמְדוּ לָהֶם לָצוֹן וְרִמּוּהוּ – פְּשׁוּטוֹ כְּמַשְׁמָעוֹ.
הוּא הִתְמַרְמֵר מְאֹד וְאָמַר בְּכַעַס: “לָמָה זֶה רִמִּיתֶם אוֹתִי וְסִפַּרְתֶּם לִי דְּבָרִים עַל כָּרִישׁ שֶׁלֹא הָיָה וְלֹא נִבְרָא?” “רָצִינוּ ‘לְסַדֵּר’ אוֹתְךָ!” קָרְאוּ כָּל הַיְּלָדִים פֶּה אֶחָד.

------------------
וְעָבַרְתִּי לְעָנָף אַחֵר, אַךְ יָדַי וְרַגְלַי רָעֲדוּ וַאֲנִי
הִתְחַלְתִּי נוֹפֵל מָטָּה. לַשָּׁוְא הִתְאַמַּצְתִּי לְהֵאָחֵז
בָּעֲנָפִים: הֵם קָרְעוּ אֶת בְּגָדַי, שָׂרְטוּ בְּפָנֵי, פָּצְעוּ אֶת
יָדַי וַאֲנִי נָפַלְתִּי כְּאֶבֶן לְתוֹךְ עֲדַת הַזְּאֵבִים
הָרְעֵבָה…" – – – – –
“אוֹי! אוֹי!” קָרְאוּ הַיְּלָדִים בְּפַחַד, “וּמֶה הָיָה הַסּוֹף?”
“מֶה הָיָה הַסּוֹף?” חָזַר הַמּוֹרֶה עַל שְׁאֵלַת הַיְּלָדִים, “הַסּוֹף
הָיָה, שֶׁהַזְּאֵבִים הִתְנַפְּלוּ עָלַי, טָרְפוּ אוֹתִי וְלֹא

------------------
אֵינִי יוֹדֵעַ כֵּיצַד קָרָה הַדָּבָר, אוּלָם בְּיוֹם אֶחָד מִימוֹת הַשָּׁנָה נִמְצָא בּוּל-עֵץ זֶה עוֹמֵד בַּחֲדַר מְלַאכְתּוֹ שֶׁל הַנַּגָּר הַזָּקֵן אַנְטוֹנְיוֹ, שֶּהָיָה נִקְרָא בְּפִי כָּל בְּשֵׁם “דֻּבְדְּבָן”, מִשּׁוּם אַפּוֹ הָאָדֹם, אֲשֶׁר דָּמָה לְדֻבְדְּבָן בָּשֵׁל.
רָאָה הַנַּגָּר דֻבְדְּבָן אֶת בּוּל-הָעֵץ וְנִתְמַלֵּא חֶדְוָה.
הוּא שִׁפְשֵׁף אֶת יָדָיו בְּנַחַת-רוּחַ וּמִלְמֵל לְעַצְמוֹ: “בּוּל-עֵץ זֶה – דָּבָר בְּעִתּוֹ הוּא.
הָבָה אֶעֱשֶׂה מִמֶּנּוּ רֶגֶל לְשֻׁלְחָן!” אָמַר – וְעָשָׂה.

------------------
בְּעֵרֶךְ, בָּאָה הָאֵם שֶׁל רָחֵל. כְּשֶׁרָאֲתָה אֶת בִּתָּהּ,
הִתְנַפְּלָה עָלֶיהָ בִּנְשִׁיקוֹת וּפִיהָ לֹא פָּסַק מִקְּרֹא:
“רְחֵלִי, בִּתֹּנֶת שֶׁלִּי, מֹתֶק שֶׁלִּי!” אַחַר סִפְּרָה
בְּהִתְרַגְּשׁוּת, שֶׁהָלְכָה עִם הַ“מֹּתֶק” שֶׁלָּהּ לֶחָנוּת לִקְנוֹת
דְּבַר-מָה וְלֹא הִרְגִּישָׁה בְּצֵאת הַקְּטַנָּה מֵהֶחָנוּת. הִיא
הִתְרוֹצְצָה בְּכָל הָרְחוֹבוֹת לְבַקֵּשׁ אֶת בִּתָּהּ, עַד שֶׁיָּעֲצוּ
לָהּ לִפְנוֹת לַמִּשְׁטָרָה וּמִשָּׁם שָׁלְחוּ אוֹתָהּ הֵנָּה. לִפְנֵי

------------------
“מָה רַב הָאשֶׁר!” הָיָה פִּינוֹקְיוֹ קוֹרֵא בְּהִתְלַהֲבוּת מִדֵּי רְאוֹתוֹ אֶת פְּתִילָה.
“עֵינֶיךָ הָרוֹאוֹת כִּי אֱמֶת דִּבַּרְתִּי!” הֵשִׁיב פְּתִילָה, “וְאַתָּה מֵאַנְתָּ לִנְסֹעַ עִמָּנוּ! אַתָּה אָמַרְתָּ לָשׁוּב אָז הַבַּיְתָה אֶל הַפֵיָה שֶׁלְּךָ וּלְבַטֵּל אֶת זְמַנְךָ הַיָּקָר בִּסְפָרִים! 
------------------
“שָׁלוֹם, דּוֹד!” מְשִׁיבָה הִיא לִי בִּרְנָנָה וְחוֹנֶנֶת אוֹתִי
בְּבַת-צְחוֹק חִנָּנִית, הַמְּדַשֶּׁנֶת אֶת עַצְמוֹתָי. וּמִיָּד הִיא
שׁוֹאֶלֶת אֶת אִמָּא שֶׁלָּהּ בְּקוֹל נִלְבָּב:
“אִמָּא, מַה שְּׁמוֹ – הַדּוֹד?”
הַרְבֵּה דְּבָרִים זוֹכֶרֶת לֶלָה. יְכוֹלָה הִיא לַחֲזֹר לִפְנֵיכֶם עַל
הַסִּפּוּרִים, לָהּ שֶׁסִּפְּרוּ אִמָּא, אַבָּא אוֹ סָבָא. אֵין הִיא
שׁוֹכַחַת אַף פְּרָט אֶחָד. אוּלָם אֶת שְׁמוֹת הַדּוֹדִים וְהַדּוֹדוֹת
הָרַבִּים – קָשֶׁה לָהּ לִזְכֹּר. וְאוּלַי, אוּלַי אֵין זֶה אֶלָּא

------------------
אֶחְקֹק עַל לוּחַ לִבִּי אֶת דְּבָרֶיךָ אֵלָה וְלֹא אֶשְׁכָּחֵם לַנֶּצַח.
אַךְ הַגִּידָה נָא לִי, אֵיךְ הִשְׂכַּלְתָּ לִרְכֹּשׁ לְךָ בַּיִת קָטָן וְנֶחְמָד זֶה?” “בַּיִת קָטָן זֶה קִבַּלְתִּי בְּמַתָּנָה רַק אֶתְמוֹל מֵאֵת גְּדִיָּה נֶחְמָדָה בַּעֲלַת שְׂעָרוֹת כְּחֻלּוֹת”.
“וּלְאָן הָלְכָה גְּדִיָּה זוֹ?” שָׁאַל פִּינוֹקְיוֹ בְּעִנְיָן רַב.
“אֵינֶנִּי יוֹדֵעַ”.

------------------
בַּחִסּוּר. לֹא הִרְגַּשְׁתִּי בָּהּ קֹדֶם. הַשְּׁאֵלָה קַלָּה מְאֹד”.
“רוֹאֶה אַתָּה”, אָמְרָה הָאֵם, “לַשָּׁוְא הֶאֱשַׁמְתָּ אֶת הַמּוֹרֶה
בְּרֹעַ לֵב. הוּא צָדַק מְאֹד, הַמּוֹרֶה. עָלֵינוּ לְהִשָׁעֵן עַל
כֹּחוֹת עַצְמֵנוּ. אִם אֵין מַצְלִיחִים פַּעַם רִאשׁוֹנָה, אֵין
לְהִתְיָאֵשׁ. צָרִיךְ לְהִתְאַזֵּר בְּסַבְלָנוּת וּלְהַתְחִיל מֵחָדָשׁ”.
“צַר לִי, שֶׁדִּבַּרְתִּי סָרָה בַּמּוֹרֶה”, אָמַר גָּדִי. “אִמָּא”,
קָרְאָה רִנָּה, “אֲנִי רוֹצָה לִלְמֹד בְּבֵית-סֵפֶר זֶה, אֲבָל אַל נָא

------------------
אֲחַבְּקֵהוּ וְלֹא אֶעֶזְבֵהוּ עוֹד לְעוֹלָם, לְעוֹלָם! אִם אוֹהֶבֶת אַתְּ אוֹתִי, אִם בֶּאֱמֶת וּבְתָמִים אוֹהֶבֶת אַתְּ אֶת אָחִיךְ הַקָּטָן, – קוּמִי וְאִמְרִי, כִּי לֹא מַתְּ! הַאִם לֹא תָּחוּסִי עָלַי, וְתַעַזְבִינִי לְנַפְשִׁי בּוֹדֵד וְעָזוּב? אִם יָבוֹאוּ הַשּׁוֹדְדִים, הֲלֹא יִתְלוּנִי שֵׁנִית… וְאָז מוֹת אָמוּת לְעוֹלָם! מָה אֲנִי וּמַה כֹּחִי בָּעוֹלָם הַזֶּה, וַאֲנִי כְּעַרְעָר בָּעֲרָבָה? מִי יַאֲכִילֵנִי לֶחֶם? אֵיפֹה אִישַׁן בַּלֵּילוֹת? מִי יִתְפֹּר לִי בֶּגֶד לִלְבֹּש? 
------------------
אַחַר-כָּךְ נִכְנַס הָאִכָּר לְבֵיתוֹ וְסָגַר אֶת הַדֶּלֶת בִּבְרִיחַ עָבֶה.
וּפִּינוֹקְיוֹ הַמִּסְכֵּן נִשְׁאַר כָּבוּל עַל-יַד הַלּוּל וְהוּא רוֹעֵד מִפַּחַד וּמִקֹּר וְכָל עוֹד נַפְשׁוֹ בּוֹ.
מִזְמַן לִזְמַן תָּחַב אֶת יָדָיו לְתוֹךְ הַקּוֹלָר, שֶׁהֵעִיק עַל צַוָּארוֹ, וְהָיָה מְמָרֵר בְּבֶכִי: “אֲבָל, אָשֵׁם אָנֹכִי!… רָאוּי אֲנִי לְכָךְ! חָפַצְתִּי לִהְיוֹת חָפְשִׁי לְנַפְשִׁי, לָלֶכֶת בָּטֵל… שָׁמַעְתִּי לַעֲצַת חֲבֵרִים רָעִים, וְעַתָּה הִנְנִי בְּרָעָתִי! 
------------------
חֲצִי שָׁעָה וְיוֹתֵר יָשַׁב בְּעָלָיו שֶׁל פִּינוֹקְיוֹ וְחִכָּה, וְלְבַסּוֹף אָמַר לְעַצְמוֹ: עַכְשָׁו וַדַּאי כְּבָר מֵת הַחֲמוֹר הַפִּסֵּחַ שֶׁלִּי.
הִגִּיעָה אֵפוֹא הַשָּׁעָה לִמְשׁוֹתוֹ מִן הַמַּיִם וְלַעֲשׂוֹת מֵעוֹרוֹ תֹּף.
וְהוּא הִתְחִיל לִמְשֹׁךְ בַּחֶבֶל הַקָּשׁוּר לְרַגְלוֹ שֶׁל פִּינוֹקְיוֹ.
מָשַׁךְ וּמָשַׁךְ וּפִתְאֹם רָאָה עַל פְּנֵי הַמַּיִם… אַדְרַבָּה, נַחֲשׁוּ מָה? – בִּמְקוֹם פֶּגֶר הַחֲמוֹר רָאָה לֵיצָן חַי, חַי וּמִתְפַּתֵּל כְּנָחָשׁ.

------------------
לֹא עָבְרוּ רְגָעִים מֻעָטִים וּפִּינוֹקְיוֹ קָפַץ מֵעַל מִטָּתוֹ בָּרִיא וְשָׁלֵם.
לֵיצָנֵי-הָעֵץ אֵינָם חוֹלִים אֶלָּא לְעִתִּים רְחוֹקוֹת מְאֹד, אוּלָם תַּחַת זֶה הֵם מַבְרִיאִים עַד מְהֵרָה.

------------------
עַתָּה, לָמַדְתִּי בְּבֵית-הַסֵּפֶר הָעִירוֹנִי לְבָנִים. פַּעַם…”
“הוֹ! גַּם הָאָדוֹן הָיָה פַּעַם יֶלֶד קָטָן?” הִפְסִיק יוֹאָב
הַשּׁוֹבָב אֶת הַמּוֹרֶה בִּצְחוֹק עַל שְׂפָתָיו, “וַדַּאי הָיָה גַּם
הָאָדוֹן שׁוֹבָב, לֹא כֵן?”
“מוּבָן, שֶׁהָיִיתִי פַּעַם יֶלֶד קָטָן”, הֵעִיר הַמּוֹרֶה
בְּבַת-צְחוֹק, “כְּדֵי לִהְיוֹת גָּדוֹל, צָרִיךְ לִהְיוֹת קֹדֶם קָטָן.
וְגַם שׁוֹבָב הָיִיתִי. יְלָדִים קְטַנִּים אֵין רַע אִם הֵם
מִשְׁתּוֹבְבִים קְצָת, אֶפֶס, לֹא בִּזְמַן הַלִּמּוּדִים, כָּמוֹךָ,
לְמָשָׁל…”

------------------
הוּא הִפְנָה אֶת רֹאשׁוֹ וְרָאָה שַׁבְּלוּל קָטָן וְנֶחְמָד יוֹצֵא מֵאֲחוֹרֵי הַגָּדֵר.
“הַאֵינְךָ מַכִּיר אוֹתִי?” שָׁאַל הַשַּׁבְּלוּל.
“כִּמְדֻמֶּה לִי, שֶׁרְאִיתִיךָ בְּאַחַד הַמְּקוֹמוֹת, אַךְ אֵינֶנִּי בָּטוּחַ בָּזֶה…” “הַאֵין אַתָּה זוֹכֵר אֶת הַשַּׁבְּלוּל, שֶׁשֵּׁרֵת בְּבֵית הַפֵיָה בַּעֲלַת הַשְּׂעָרוֹת הַכְּחֻלּוֹת? הַאֵין אַתָּה זוֹכֵר, שֶׁיָּרַדְתִּי לִפְתֹּחַ לְךָ אֶת הַדֶּלֶת כְּשֶׁרַגְלְךָ נִנְעֲצָה בָּעֵץ?” “זוֹכֵר אֲנִי, זוֹכֵר אֲנִי!” 
------------------
הוּא הָיָה נִכְשָׁל בַּיָּמִים הָרִאשׁוֹנִים וְקוֹרֵא “בֵּית-הַתֵּפֶר”, בִּמְקוֹם – בֵּית-הַסֵּפֶר; “תּוּתּ” בִּמְקוֹם סוּס, וְהַיְּלָדִים הָיוּ מִתְגַּלְגְּלִים מִצְּחוֹק.
אוּלָם כַּעֲבֹר יָמִים אֲחָדִים הִתְגַּבֵּר עַל כָּל-הַמִּכְשׁוֹלִים וְהָיָה מְדַבֵּר כְּאֶחָד מֵהֶם.
אַף-עַל-פִּי-כֵן הוֹסִיפוּ הַיְּלָדִים לִלְעֹג לוֹ.

------------------
עַכְשָׁו נִפְתְּרָה הַחִידָה.
------------------
“וּמַדּוּעַ שָׁמַעְתָּ לַעֲצַת חָבֵר רַע?” “מַדּוּעַ?… מִפְּנֵי שֶׁאֲנִי לֵיצָן חֲסַר דֵּעָה וַחֲסַר לֵב.
אוֹיָה, אִלּוּ הָיָה לִי לֵב, לֹא הָיִיתִי עוֹזֵב אֶת הַפֵיָה הַטּוֹבָה שֶׁלִּי, שֶׁאָהֲבָה אוֹתִי כְּאֵם רַחֲמָנִיָּה וְהִגְדִּילָה אֶת חֲסָדֶיהָ עִמָּדִי.

------------------
בְּלִכְלוּךְ – סִמָּן מֻבְהָק לַעֲבוֹדָה רַבָּה וְלֶחָרִיצוּת יְתֵרָה.
פְּנֵיהֶן מַבִּיעִים טִרְדָּה וּכְאִלּוּ אוֹמְרִים:
“אַל תִּרְאוּנוּ שֶׁאָנוּ כָּל כַּךְ מְלֻכְלָכוֹת וּלְבוּשׁוֹת שְׂמָלוֹת
יְשָׁנוֹת. בַּאֲרוֹן הַבְּגָדִים שֶׁלָּנוּ תְּלוּיוֹת שְׂמָלוֹת
חֲדָשׁוֹת וְיָפוֹת וְאִם יִרְצֶה הַשֵּׁם, תִּזְכּוּ לִרְאוֹתָן בְּחַג
הַפֶּסַח”.
גַּם הַבֶּגֶד שֶׁלִּי הֶחָדָשׁ וְהַיָּפֶה תָּלוּי בַּאֲרוֹן הַבְּגָדִים.
נְעָלַי הַחֲדָשׁוֹת עוֹמְדוֹת בְּחַדְרוֹ שֶׁל אַבָּא (לְאַבָּא יֵשׁ,

------------------
לָכֵן הוֹצִיא מִכִּיסוֹ שְׁלֹשָׁה אֲגַסִּים, הִגִּישׁ אוֹתָם לַלֵּיצָן וְאָמַר: “אֶת שְׁלשֶׁת הָאֲגַסִּים הָאֵלֶּה קָנִיתִי לִי לַאֲרוּחַת-הַבֹּקֶר, אוּלָם אֲנִי נוֹתֵן אוֹתָם לְךָ בְּרָצוֹן; אֱכֹל וְיִיטַב לִבְּךָ”.
“אִם רוֹצֶה אַתָּה בֶּאֱמֶת, כִּי אֹכַל אוֹתָם, הוֹאֵל בְּטוּבְךָ לְקַלֵּף אוֹתָם”.
“לְקַלֵּף אוֹתָם?” קָרָא גֶּ’פטוֹ בְּתִמָּהוֹן.

------------------
רְאוּבֵן לַלּוּל, שָׁמַע צִיּוּץ חַלָּשׁ: “פִּי-פִּי-פִּי!” הוּא
הִתְבּוֹנֵן וְרָאָה רֹאשׁ קָטָן מֵצִיץ מִבֵּין נוֹצוֹת הַכָּנָף שֶׁל
הַדּוֹגֶרֶת. הוּא קָפַץ מִשִּׂמְחָה וְרָץ הַבַּיְתָה בְּקוֹלֵי קוֹלוֹת:
“אִמָּא, אִמָּא! כְּבָר יֵשׁ אֶפְרֹחִים!”
הָאֵם, עָפְרָה וְשׁוּלַמִּית מִהֲרוּ אֶל הַלּוּל. וְהִנֵּה אֱמֶת נָכוֹן
הַדָּבָר: רָאשֵׁי אֶפְרֹחִים קְטַנִּים מְצִיצִים מִבֵּין כַּנְפֵי
הַדּוֹגֶרֶת.
עָפְרָה מָחֲאָה כַּף וְקָרְאָה בְּצָהֳלָה:
“הוֹי, הוֹי! אֶפְרֹחִים נֶחְמָדִים”.

------------------
אֶפְרֹחִים
שָׁבוּעַ יָמִים אַחַר הַפּוּרִים הוֹשִׁיבָה הָאֵם אֶת הַתַּרְנְגֹלֶת
הַדּוֹגֶרֶת עַל חֲמֵשׁ-עֶשְׂרֵה בֵּיצִים, שֶׁהֵבִיא הָאָב מִמִּקְוֶה
יִשְׂרָאֵל. הִיא לָקְחָה תֵּבַת עֵץ, רִפְּדָה אוֹתָהּ בְּתֶבֶן וְשָׂמָה
אוֹתָהּ בְּתוֹךְ הַלּוּל, הַמֻּקָּף רֶשֶׁת מִכָּל צָד. אַךְ בְּטֶרֶם
הוֹשִׁיבָה אֶת הַדּוֹגֶרֶת עַל הַבֵּיצִים, אִבְּקָה אוֹתָהּ בְּאַבְקַת
תַּרְנְגֹלוֹת.
“אִמָּא, לָמָּה אַתְּ שָׂמָה עָלֶיהָ פּוּדְרָה?” שָׁאַל בְּנָהּ
רְאוּבֵן, יֶלֶד בֵּן שֵׁשׁ, הַלּוֹמֵד כְּבָר בִּמְכִינָה א' “הֲגַם אֶת

------------------
פִּינוֹקְיוֹ צִמְצֵם אֶת עֵינָיו, הִתְבּוֹנֵן הֵיטֵב בָּאִישׁ הַיּוֹשֵׁב בַּסִּירָה, וּפִתְאֹם קָרָא בְּקוֹל חֲרָדָה: “זֶהוּ אָבִי! אָבִי!” וְהַסִּירָה רוֹקֶדֶת עַל פְּנֵי הַמַּיִם, קוֹפֶצֶת מִגַּל אֶל גַּל.
מִשְׁבְּרֵי יָם אַדִּירִים טִלְטְלוּ אוֹתָה וּכְאִלּוּ שִׂחֲקוּ בָּהּ: פַּעַם הֶעֱלוּהָ לְמַעְלָה וּפַעַם הִשְׁקִיעוּהָ בִּמְצוּלוֹת.
פִּינוֹקְיוֹ טִפֵּס וְעָלָה עַל שֶׁן-סֶלַע וְקָרָא בְּקוֹל רָם לְאָבִיו, הֵנִיעַ יָדָיו לְעֻמָּתוֹ וְנִפְנֵף בְּמִטְפַּחְתּוֹ וּבְכוֹבָעוֹ.

------------------
עֲלֵיהֶן בְּאוֹתָהּ הַמְּהִירוּת, כְּמוֹ בִּשְׁעַת הַיְּרִידָה.
אִמָּא נוֹתֶנֶת לִי סַל גָּדוֹל מָלֵא כּוֹסוֹת וְצַלָּחוֹת וּמַזְהֶרֶת
אוֹתִי שֶׁלֹּא אֶהְיֶה רָץ וְלֹא אֶשְׁבֹּר חָלִילָה אֶת הַכֵּלִים. אֲנִי
שָׂמֵחַ מְאֹד עַל הָעֲבוֹדָה הַחֲשׁוּבָה שֶׁנִּמְסְרָה לִי וְהוֹלֵךְ אֶל
הַמִּקְוֶה לִטְבֹּל בּוֹ אֶת הַכֵּלִים.
בְּשׁוּבִי הַבַּיְתָה אֲנִי רוֹאֶה בֶּחָצֵר שְׁנֵי בַּחוּרִים נוֹשְׂאִים
דּוּד גָּדוֹל מַעֲלֶה עָשָׁן וְקִיטוֹר גַּם יָחַד. הַגָּדוֹל
שֶׁבַּבַּחוּרִים מַכְרִיז בְּקוֹל צָרוּד:

------------------
מִקֵּץ שְׁנֵי רְגָעִים שָׁב וְהוֹדִיעַ: “עָשִׂיתִי כִּפְקֻדָּתֵךְ!” “הֲחַי הוּא אִם מֵת?” “לְמַרְאִית עַיִן אֶפְשָׁר הָיָה לְהַאֲמִין כִּי כְּבָר מֵת, אַךְ, בְּשָׁעָה שֶׁחִלַּצְתִּי אוֹתוֹ מִתּוֹךְ הָעֲנִיבָה, נָשַׁם לִרְוָחָה וְהִפְטִיר בְּשָׂפָה רָפָה: ‘עַתָּה רָוַח לִי קְצָת’!” הַפֵיָה מָחֲאָה שׁוּב כַּף אֶל כַּף, אַךְ עַכְשָׁו רַק פַּעֲמַיִם.
לְקוֹל הָאוֹת הַזֶּה הִתְיַצֵּב לְפָנֶיהָ כֶּלֶב מְסֻלְסָל נֶהְדָּר, וְהוּא עוֹמֵד עַל רַגְלָיו הָאֲחוֹרִיוֹת, מַמָּשׁ כְּבֶן-אָדָם.

------------------
לִי אֲדוֹנִי, כִּי לֹא בְּזָדוֹן נַעֲשָׂה הַדָּבָר, אֶלָּא בְּמִקְרֶה.
אֲנִי מַבְטִיחַ לַאדוֹנִי, כִּי אֶקְרָא מִיָּד לְזַגָּג לִקְבֹּעַ
בְּחַלּוֹנוֹ שִׁמְשָׁה אַחֶרֶת.
“אֵיךְ אֶפְשָׁר לְהַאֲמִין לְשׁוֹבָבִים כְּמוֹכֶם?” אָמַר הַנַּגָּר.
“לוּלֵא דִּבַּרְתִּי אֱמֶת”, עָנָה אַמְנוֹן בִּמְנוּחָה, “הָיִיתִי
בּוֹרֵחַ יַחַד עִם כָּל הַיְּלָדִים, אַךְ אֲנִי לֹא עָשִׂיתִי זֹאת”. “מַה
שִּׁמְךָ יֶלֶד?” שָׁאַל אוֹתוֹ הַנַּגָּר.
“אַמְנוֹן, אֲדוֹנִי!” עָנָה הַיֶּלֶד.

------------------
הַיָּד לִמְקוֹמָהּ וְשָׂם אוֹתָהּ בְּתַחְבֹּשֶׁת גֶּבֶס.
כַּאֲשֶׁר נוֹדַע הַדָּבָר לְהוֹרֵי חַנָּה, מִהֲרוּ לָבוֹא
לְבֵית-הַחוֹלִים וְהָיוּ שְׁרוּיִים בִּדְאָגָה וּבְצַעַר. הָרוֹפֵא
הִרְגִּיעַ אוֹתָם וְאָמַר, שֶׁהַיַּלְדָּה תָּשׁוּב לְאֵיתָנָהּ, אַךְ
יָדָהּ צְרִיכָה לִהְיוֹת חֲבוּשָׁה חֹדֶשׁ יָמִים. הַהוֹרִים הֶעֱבִירוּ
אֶת בִּתָּם הַבַּיְתָה וְהִשְׁכִּיבוּ אוֹתָהּ בַּמִּטָּה. אֵינֶנִּי
רוֹצֶה לְהַרְבּוֹת דְּבָרִים עַל סִבְלָהּ שֶׁל חַנָּה וְעַל סִבְלָם

------------------
הַבֵּיצָה. עַד מָחָר אֵין הֵם צְרִיכִים לֶאֱכֹל כְּלוּם”.
“כָּל כָּךְ הַרְבֵּה זְמָן?” אָמְרָה עָפְרָה בִּדְאָגָה, “וְהֵם לֹא
יָמוּתוּ בָּרָעָב?”
“לֹא יָמוּתוּ. מָחָר נִתֵּן לָהֶם לֶאֱכֹל”.
“וּמַה הֵם אוֹכְלִים? חָלָב?” חָקְרָה שׁוּלַמִּית.
“לֹא חָלָב, כִּי אִם חָלָב חָמוּץ וְגַם פֵּרוּרֵי בֵּיצָה קָשָׁה.
צָרִיךְ לְהָכִין לָהֶם גַּם מְעַט זִפְזִיף וּמְעַט גְּרִיסֵי פֶּחָמִים”.
הַיְּלָדִים פָּעֲרוּ פֶּה בְּתִמָּהוֹן.
“אִמָּא, אַתְּ אוֹמֶרֶת זֹאת בִּצְחוֹק?”

------------------
בְּשׁוֹטוֹ הַקָּטָן וְקוֹרֵא בְּצָהֳלָה:
“הוֹי, הוֹי, עִזִּי! חוּשִׁי, הִזְדָּרְזִי!”
וְכָךְ הָיָה רוֹכֵב וְרוֹכֵב, עַד שֶׁהִפִּילָה אוֹתוֹ הָעֵז לָאָרֶץ.
וְגַבִּי קָם, צוֹחֵק וְרָץ לִזְרֹק אֲבָנִים בַּחֲתוּלִים.
יֵשׁ שֶׁהָיָה מְטַפֵּס וְעוֹלֶה עַל הָעֵצִים, מוֹצִיא מִתּוֹךְ
הַקִּנִּים בֵּיצִים קְטַנּוֹת אוֹ אֶפְרֹחִים עֲרֻמִּים לְשַׂחֵק בָּהֶם
וְשׁוֹכֵחַ לְהָשִׁיב אוֹתָם לִמְקוֹמָם. הָיָה לוֹ גַּם קֶלַע אֲבָנִים
קָטָן, וּלְמַטָּרָה בָּחַר תָּמִיד יוֹנָה אוֹ צִפּוֹר. וּכְשֶׁפָּגְעָה

------------------
וּרְאֵה זֶה פֶּלֶא: הוּא הוֹצִיא מֵאַחַד הַכִּיסִים אַרְנָק קָטָן מַעֲשֵׂה שֵׁן, שֶׁעָלָיו הָיוּ חֲקוּקִים הַדְּבָרִים הָאֵלֶּה: “הַפֵיָה בַּעֲלַת הַשְּׂעָרוֹת הַכְּחֻלּוֹת מְשִׁיבָה לְפִּינוֹקְיוֹ יַקִּירָהּ אֶת הַדִּינָר וּמוֹדָה לוֹ עַל טוּב לִבּוֹ!” הוּא פָּתַח אֶת הָאַרְנָק וּמָצָא בּוֹ לֹא דִּינָר אֶחָד, אֶלָּא אַרְבָּעִים דִּינָרֵי זָהָב נוֹצְצִים.

------------------
פֶּרֶק חֲמִישִׁי: פִּינוֹקְיוֹ רָעֵב; הוּא מוֹצֵא בֵּיצָה וְאוֹמֵר לַעֲשׂוֹת מִמֶּנָּה חֲבִתָּה, אַךְ הַבֵּיצָה פּוֹרַחַת לָהּ וְנֶעְלֶמֶת אוֹתָה שָׁעָה שְׁעַת בֵּין-הַשְּׁמָשׁוֹת הָיְתָה, וּפִּינוֹקְיוֹ נִזְכַּר פִּתְאֹם, כִּי עֲדַיִן לֹא אָכַל כְּלוּם, כִּי לְפֶתַע הִרְגִּישׁ שֶׁרָעֵב הוּא מְאֹד.
אֵצֶל יְלָדִים מִתְעוֹרֵר הַתֵּאָבוֹן בִּמְהִירוּת יֶתֶר: וְאָמְנָם לְאַחַר רְגָעִים אֲחָדִים גָּדַל תַּאֲבוֹנוֹ שֶׁל פִּינוֹקְיוֹ וּבֻלְמוּס הָאֲכִילָה אֲחָזָהוּ.

------------------
“הַאִם לִמַּדְתָּ אוֹתוֹ לְדַבֵּר בִּלְשוֹן בְּנֵי-אָדָם?” “לֹא, הוּא לָמַד מֵאֵלָיו לְפַטְפֵּט מִלִּים סְפוּרוֹת, כִּי הָיָה מְשׁוֹטֵט שָׁלֹשׁ שָׁנִים בְּחֶבְרַת כְּלָבִים מְאֻלָּפִים.” “בְּהֵמָה מִסְכֵּנָה!” “אַל נָא נְאַבֵּד זְמַן לָרִיק בִּגְלַל דִּמְעוֹתָיו שֶׁל חֲמוֹר! עֲלֵה וּרְכַב וְנִסַּע לְדַרְכֵּנוּ.
הַלַּיְלָה קַר וְהַדֶּרֶךְ אֲרֻכָּה”.
פִּינוֹקְיוֹ לֹא הֵשִׁיב דָּבָר.
הַמֶּרְכָּבָה עָשְׂתָה אֶת דַּרְכָּהּ, וְעִם שַׁחַר הִגִּיעוּ הַנּוֹסְעִים בְּשָׁלוֹם לְ“אֶרֶץ הַמִּשְׂחָקִים”.

------------------
כָּעַס מֶה-מֶה וְקָרָא: “הַסִּי, קַרְקְרָנִית! חַיָּה חוֹלָה!” אָמְרָה
הַתַּרְנְגֹלֶת הַצְּהֻבָּה: “סְלִיחָה, מֶה-מֶה, לֹא יָדַעְתִּי, שֶׁהִיא
חוֹלָה. הִנֵּה הֵטַלְתִּי זֶה עַתָּה בֵּיצָה לְבָנָה וּטְרִיָּה; קַח
אוֹתָהּ וְתֵן לְחַיָּה בְּמַתָּנָה”.
לָקַח מֶה-מֶה אֶת הַבֵּיצָה, נִגַּשׁ אֶל הַשֻּׁלְחָן שֶׁל חֲדַר חַיָּה
וְקָרָא בְּלַחַשׁ:
“חַיָּה, חַיָּה, הֵא לָךְ בֵּיצָה טְרִיָּה. הַתַּרְנְגֹלֶת הַצְּהֻבָּה
שָׁלְחָה אוֹתָהּ לָךְ”.
אוּלָם חַיָּה לֹא שָׁמְעָה וְלֹא עָנְתָה.

------------------
“אִמָּ-אִמְּ-אִמָּא שְׂ-שְׂ-רֵ-פְ…!” וְלֹא יָסְפָה, כִּי הִתְעַלָּפָה.
אִמָּהּ קָמָה בְּבֶהָלָה וּבִרְאוֹתהּ אֶת-הֶעָשָׁן וְהָאֵשׁ, הֵרִימָה
אֶת-בִּתָּהּ הַמִּתְעַלֶּפֶת, נָסָה אִתָּהּ הַחוּצָה וַתִּקְרָא
לְעֶזְרָה.
עַד מְהֵרָה הִתְאַסְפוּ הַשְּׁכֵנִים וְכִבּוּ אֶת-הָאֵשׁ.
אוּלָם רָחֵל הִתְחִילָה מִפַּחַד פִּתְאֹם לְגַמְגֵּם, בְּיִחוּד קָשֶׁה
הָיָה לָהּ לְבַטֵּא אֶת-הָאוֹת הָרִאשׁוֹנָה שֶׁל כָּל-מִלָּה. הִיא
הָיְתָה מִתְאַמֶּצֶת לְדַבֵּר כֵּן וּמִפְּנֵי זֶה הָיְתָה מְעַוָּה

------------------
בְּאַחַד הַיָּמִים הֱקִיצוֹתִי מִשְּׁנָתִי וְהִנֵּה נֶהְפַּכְתִּי לַחֲמוֹר, בַּעַל אָזְנַיִם אֲרֻכּוֹת וְזָנָב מְגֻדָּל! לֹא יָדַעְתִּי אָנָה אוֹלִיךְ אֶת חֶרְפָּתִי! אַל אֶרְאֶה בְּאוֹיְבַי חֶרְפָּה שֶׁכָּזוֹ! אַחַר הוֹצִיאוּנִי הַשּׁוּקָה לִמְכִירָה וְשָׁם קָנָה אוֹתִי בַּעַל קִרְקָס אֶחָד, שֶׁלִּמְּדַנִי לִרְקֹד וְלִקְפֹּץ בְּעַד חִשּׁוּקִים וְגַלְגַלִּים.
בְּאַחַד הָעֲרָבִים, בִּשְׁעַת הַהַצָּגָה, נָפַלְתִּי וְנִפְצַעְתִּי בְּרַגְלִי וְהָיִיתִי לְפִסֵּחַ.

------------------
גֶּ’פֶּטוֹ הָלַךְ הֲלוֹךְ וּבָכֹה וְכֹה אָמַר בְּלֶכְתּוֹ: “הוֹי, בֶּן-בְּלִיַּעַל! כַּמָּה יְגִיעוֹת יָגַעְתִּי עַד שֶׁעָשִׂיתִי אוֹתוֹ לְלֵיצָן הָגוּן, וְהִנֵּה עַתָּה בָּעַט בִּי! אֲבָל אָשֵׁם אֲנִי: לֹא חָשַׁבְתִּי עַל זֶה מֵרֹאשׁ, עַל-כֵּן בָּאָה עָלַי הַצָּרָה הַזּאֹת!” מַה שֶׁקָּרָה אַחַר הַדְּבָרִים הָאֵלֶּה מוּזָר הוּא וּמֻפְלָא עַד מְאֹד, לֹא יֵאָמֵן כִּי יְסֻפַּר; וַאֲנִי אַשְׁמִיעֲכֶם כָּל זאֹת בַּפְּרָקִים הַבָּאִים.

------------------
בּוֹכָה רָחֵל עַל אֲסוֹנָהּ וַחֲרָטָה גְמוּרָה הִתְחָרְטָה עַל
מַעֲשֶׂיהָ הָרָעִים. מֵאָז הֵיטִיבָה דַּרְכָּה וּבְבוֹא עָנִי אֶל
בֵּיתָם, הָיְתָה רָצָה לִקְרָאתוֹ, וּמַעֲנִיקָה לוֹ מִנִּדְבָתָהּ.
הָעֲנִיִּים הָיוּ מְבָרְכִים אוֹתָהּ עַל טוּב לִבָּהּ, אַךְ רָחֵל לֹא
הִתְנַחֲמָה בָּזֶה. רָצֹה רָצְתָה לְפַיֵּס אֶת הַזָּקֵן הָעִלֵּג
וּלְבַקֵּשׁ סְלִיחָה מִמֶּנּוּ עַל חֶטְאָהּ. אַךְ הַזָּקֵן לֹא בָּא עוֹד
אֶל בֵּיתָם. הִיא שָׁאֲלָה פַּעַם בְּפַעַם אֶת-הָעֲנִיִּים עַל אֹדוֹת

------------------
הֲרֵי אֵין אַתָּה כָּבֵד בְּיוֹתֵר, הֲלֹא כֵן?” “אֲנִי? חֲלִילָה! קַל אֲנִי כְּנוֹצָה!” וּבְלִי דַּבֵּר דָּבָר עוֹד, קָפַץ פִּינוֹקְיוֹ עַל גַב הַיּוֹנָה, לָפַת בְּרַגְלָיו אֶת גּוּפָהּ וְקָרָא בְּשִׂמְחָה: “הוֹי, סוּסִי, מַהֵר! הוֹי, סוּסִי, דְּהַר!… הַשָּׁעָה דּוֹחֶקֶת!” הַיּוֹנָה פָּרְשָׂה כְּנָפֶיהָ וּבִרְגָעִים אֲחָדִים הִתְנַשְּׂאָה אֶל עָל, עַד כִּי נִדְמָה לְפִּינוֹקְיוֹ כִּי כְּנָפֶיהָ נוֹגְעוֹת בָּעֲנָנִים.

------------------
הֲיַצְלִיחַ בְּהוֹפָעָתוֹ? וָלֹא – הֲלֹא סוֹפוֹ יִהְיֶה מַר מִמַּר וּבַעַל הַקִּרְקָס… מִי יוֹדֵעַ אֵיךְ יִגְמֹל לוֹ אָדָם גַּס זֶה עַל כִּשְׁלוֹנוֹ… בְּאוֹתוֹ עֶרֶב, שָׁעָה לִפְנֵי הַתְחָלַת הַהַצָּגָה, הָיָה אוּלָם הַקִּרְקָס מָלֵא פֶּה לָפֶה.
אִי-אֶפְשָׁר הָיָה לְהַשִּׂיג לֹא תָּא, לֹא כִּסֵּא וְאַף לֹא מְקוֹם עֲמִידָה בְּשׁוּם מְחִיר שֶׁבָּעוֹלָם.

------------------
הַשֻּׁלְחָן. וּפְזִיזָה הַיָּפָה הָיְתָה תַּלְמִידָה טוֹבָה, בַּעֲלַת
שֵׂכֶל רַב וּמְבִינָה דָבָר. כְּשֶׁהָיוּ יוֹשְׁבִים אֶל הַשֻּׁלְחָן
לֶאֱכֹל, הָיְתָה גַּם פְּזִיזָה יוֹשֶׁבֶת לָהּ בַּפִּנָּה שֶׁבַּחֲדַר
הָאֹכֶל וּמְחַכָּה לְקַעֲרָתָהּ. כְּשֶׁהָיְתָה צְרִיכָה לָצֵאת הַחוּצָה,
הָיְתָה נִגֶּשֶׁת אֶל אֶחָד מִבְּנֵי הַבַּיִת, מִתְרַפֶּקֶת לְרַגְלָיו
וְרָצָה אֶל הַדֶּלֶת.
הִיא הֵבִיאָה גַּם תּוֹעֶלֶת רַבָּה בַּבַּיִת, כִּי מִיּוֹם אֲשֶׁר
גָּדְלָה לֹא נִרְאוּ בּוֹ עַכְבָּרִים כִּמְעָט. הִיא לֹא הָיְתָה

------------------
לְרֹאשׁוֹ הָיְתָה חֲבוּשָׁה מִצְנֶפֶת וְרִמּוֹן זָהָב תָּלוּי בִּשְׂפָתָהּ; תַּלְתַּלֵּי הַקַּפְלֵט הַלְּבַנְבַּן יָרְדוּ לוֹ עַל כְּתֵפָיו; בִּמְּעִילוֹ הַחוּם הָיוּ כַּפְתּוֹרִים-פְּנִינִים, וּשְׁנֵי כִּיסִים לוֹ, שֶׁבָּהֶם הָיָה נוֹהֵג לָשִׂים אֶת הָעֲצָמוֹת שֶׁהָיָה מְקַבֵּל בִּשְׁעַת אֲרוּחַת הַצָּהֳרַיִם; מִכְנָסָיו הָיוּ שֶׁל קְטִיפָה, גַּרְבָּיו – מֶשִׁי, וּמֵאֲחוֹרָיו הָיָה לוֹ שַׂק שְׁלִישִׁי צַר, בּוֹ הָיָה שָׁרוּי זְנָבוֹ שֶׁל הַכֶּלֶב בְּרֶדֶת הַגֶּשֶׁם.

------------------
בְּשָׂדֶה זֶה אַתָּה חוֹפֵר לְךָ גֻּמָּה וּמַנִּיחַ בָּהּ, דֶּרֶךְ מָשָׁל, מַטְבֵּעַ אֶחָד, מְכַסֶּה אֶת הַגֻּמָּה בְּעָפָר וּמַשְׁקֶה אוֹתָה שְׁנֵי דְּלָיִים מַיִם, בְּעֵרֶך; אַחַר-כָּךְ אַתָּה מְפַזֵּר עָלֶיהָ מְעַט מֶלַח וְהוֹלֵךְ לְךָ לִישֹׁן בְּשַׁלְוָה.
בִּן-לַיְלָה מַכֶּה הַמַּטְבֵּעַ שָׁרָשִׁים וְהוּא הוֹלֵךְ וְגָדֵל וּפוֹרֵחַ, וּבַבֹּקֶר אַתָּה יוֹצֵא הַשָּׂדֶה – וְהִנֵּה לְפָנֶיךָ עֵץ נֶחְמָד וְעָלָיו מַטְבְּעוֹת כֶּסֶף לָרֹב, מַמָּשׁ כְּמִסְפַּר הַגַּרְעִינִים בַּשִּׁבֹּלֶת לִפְנֵי הַקָּצִיר”.

------------------
נִדְמָה לוֹ, כִּי אֵין זֶה אֶלָּא חֲלוֹם, חֲלוֹם רָע וָמַר.
עֵינָיו חָשְׁכוּ, בִּרְכָּיו פָּקוּ, לְשׁוֹנוֹ דבָּקְהָ לְחִכּוֹ וְהוּא לֹא יָכֹל לְהוֹצִיא הֶגֶה מִפִּיו.
וְעַל הַכֹּל גָּדַל צַעֲרוֹ בְּזָכְרוֹ כִּי בַּדֶּרֶךְ יַעֲבֹר עַל-יַד בֵּית הַפֵיָה הַטּוֹבָה תַּחַת יַד שׁוֹטְרִים, כְּפוֹשֵׁעַ.
הוּא שָׁאַל אֶת נַפְשׁוֹ לָמוּת.
כְּשֶׁהִגִּיעוּ עַד הַמּוֹשָׁבָה, פָּרְצָה רוּחַ חֲזָקָה וְהִפִּילָה מֵעַל רֹאשׁ פִּינוֹקְיוֹ אֶת כּוֹבָעוֹ וְזָרְקָה אוֹתוֹ לְפָנָיו כַּעֲשָׂרָה צְעָדִים.

------------------
פִּינוֹקְיוֹ עָשָׂה כַּאֲשֶׁר צֻוָּה: הוּא חָפַר גֻּמָּה, שָׂם בְּתוֹכָהּ אֶת מַטְבְּעוֹתָיו וְכִסָּה בְּעָפָר.
“עַתָּה”, הוֹסִיף הַשּׁוּעָל, “לֵךְ אֶל הַתְּעָלָה הַקְּרוֹבָה, שְׁאַב דְּלִי מַיִם וְהַשְׁקֵה הֵיטֵב אֶת הַמָּקוֹם הַזָּרוּעַ”.
פִּינוֹקְיוֹ עָשָׂה כַּאֲשֶׁר צֻוָּה: הוּא הָלַךְ אֶל הַתְּעָלָה, אַךְ בְּאֵין לוֹ דְּלִי, שָׁאַב מַיִם בְּתוֹךְ סַנְדַּל הָעֵץ שֶׁלּוֹ, הִשְׁקָה אֶת הַגֻּמָּה הַמְּכֻסָּה עָפָר וְשָׁאַל: ‘וּמֶה עָלַי לַעֲשׂוֹת עוֹד?’ “לֹא-כְלוּם!” עָנָה הַשּׁוּעָל.

------------------
“שַׁבְּלוּלִי מַחֲמַדִּי!” קָרָא אֵלָיו פִּינוֹקְיוֹ מִן הָרְחוֹב, “זֶה לִי שְׁתֵּי שָׁעוֹת אֲנִי מְחַכֶּה לְךָ! שְׁתֵּי שָׁעוֹת בַּאֲוִיר כָּזֶה כְּשְׁתֵּי שָׁנִים הֵן! הִזְדָּרֵז נָא, לְמַעַן הַשֵּׁם!” “יְדִידִי”, עָנָה הַשַּׁבְּלוּל הַמָּתוּן וְקַר-הָרוּחַ, “הֵן שַׁבְּלוּל אֲנִי, וְהַשַּׁבְּלוּלִים אֵינָם נֶחְפָּזִים לְעוֹלָם”.
וְהַחַלּוֹן נִסְגַּר.
הִגִּיעָה חֲצוֹת לַיְלָה.
אַחַר כָּךְ הַשָּׁעָה אַחַת, שְׁתַּיִם – וְהַדֶּלֶת טֶרֶם נִפְתְּחָה.

------------------
לְהַר-עָשָׁן עַד הַיּוֹם הַזֶּה.
------------------
אֶלִי שָׁקַע שׁוּב בְּמַחֲשָׁבוֹת וּפִתְאֹם קָרָא:
“חַכֵּה, יֵשׁ עֵצָה! לְאָבִיו שֶׁל מָרְדְּכַי יֵשׁ הַרְבֵּה מִגְרָשִׁים
פְּנוּיִים. נֵלֵךְ אֵפוֹא אֶל מָרְדְּכַי וּנְבַקֵּשׁ מִמֶּנּוּ,
שֶׁיִּתֵּן לָנוּ לַעֲרֹךְ אֶת הַהַדְלָקָה בְּאַחַד הַמִּגְרָשִׁים שֶׁל
אָבִיו”.
“טוֹב, נֵלֵךְ”, הִסְכִּים בֶּנִי, “וּבַדֶּרֶךְ נָסוּר אֶל צְבִי”.
מִיָּד קָמוּ שְׁנֵיהֶם וְהָלְכוּ אֶל צְבִי. הֵם מָצְאוּ אוֹתוֹ יוֹשֵׁב
בֶּחָצֵר, כְּשֶׁהוּא אוֹגֵד כְּפִיסֵי-עֵץ וְעוֹשֶׂה מֵהֶם חֲבִילוֹת,
חֲבִילוֹת.

------------------
לְמַרְאֵה הַלֵּיצָן הֶעָלוּב הַתָּלוּי עַל הָעֵץ נִכְמְרוּ רַחֲמֶיהָ וְהִיא מָחֲאָה שָׁלֹשׁ פְּעָמִים כַּף אֶל כַּף.
לְקוֹל קְרִיאָתָה נִשְׁמַע פִּתְאֹם מַשַׁק כְּנָפַיִם חָזָק, וְעַל אֶדֶן הַחַלּוֹן נִרְאָה בַּז גָּדוֹל.
“לִפְקֻדָּתֵךְ, גְּבִרְתִּי!” קָרָא הַבַּז וְהִשְׁפִּיל חַרְטוּמוֹ לְאוֹת בְּרָכָה וְהַכְנָעָה (עֲלֵיכֶם לָדַעַת, כִּי הָעַלְמָה בַּעֲלַת הַשֵּׂעָר הַכָּחֹל הָיְתָה פֵיָה טוֹבָה, שֶׁיָּשְׁבָה בְּבַיִת זֶה יוֹתֵר מֵאֶלֶף שָׁנִים).

------------------
מַה בְּעֵינֶיךָ אֶרֶץ כַּזֹּאת?” “הְמְ!…”, הִשְׁמִיעַ פִּינוֹקְיוֹ וְהֵנִיעַ רֹאשׁוֹ, כְּאוֹמֵר: “לֹא רָע בְּעֵינַי לְהִתְגּוֹרֵר מְעַט בְּאֶרֶץ אֲשֶׁר כַּזֹּאת”.
“וּבְכֵן אֵפוֹא? הֲתִסַּע עִמָּדִי? הֵן אוֹ לָאו? דַּבֵּר!” “לֹא, לֹא, לֹא, וְשׁוּב פַּעַם – לֹא! הִבְטַחְתִּי לַפֵיָה הַטּוֹבָה שֶׁלִּי לִהְיוֹת יֶלֶד טוֹב, וַאֲנִי רוֹצֶה לַעֲמֹד בְּדִבּוּרִי.
הִנֵּה הַשֶּמֶשׁ שׁוֹקַעַת; אֶפָּרֵד מִמְּךָ וְאָרוּץ הַבַּיְתָה, שָׁלוֹם, פְּתִילָה.
דֶּרֶךְ צְלֵחָה!” “לְאָן אַתָּה נֶחְפָּז כָּל כָּךְ?” “הַבַּיְתָה.

------------------
בַּמֶּה אֵין הַשֵּׁם שֶׁלּוֹ יָפֶה? הֲיֵשׁ בּוֹ אֵיזֶה גְּנַאי? וְלָמָּה אֵפוֹא לֹא לָעַג אִישׁ לִשְׁמוֹ עַד עָתָּה? כָּל-חֲבֵרָיו בַּ“חֶדֶר” הָיוּ נִקְרָאִים שָׁם בְּחוּץ-לָאָרֶץ בְּשֵׁמוֹת דּוֹמִים לִשְׁמוֹ: זוּסְקֶה, לֵיזְקֶה, רוּבְקֶה – כֻּלָּם בְּסִיוּם “קֶה”.
אֱמֶת, הַשֵּׁמוֹת שֶׁלָּהֶם פֹּה יָפִים יוֹתֵר: יוֹאָב, עֲשָׂהאֵל, אַבְנֵר – שֵׁמוֹת יָפִים מֵהַתַּנַּ"ךְ, אַךְ מָה הוּא אָשֵׁם, שֶׁנִּקְרָא בְּשֵׁם לֹא יָפֶה? וְגִמְפֶּל הִתְחִיל מַרְגִּישׁ, כִּי בֶּאֱמֶת אֵין שְׁמוֹ יָפֶה.

------------------
הֲלֹא תּוּכְלוּ אֵפוֹא לְשַׁעֵר כַּמָּה הָיָה כָּבֵד! אַחַד הַיְּלָדִים תָּפַס אֶת הַסֵּפֶר, כִּוֵּן אוֹתוֹ לְמוּל רֹאשׁוֹ שֶׁל פִּינוֹקְיוֹ וּזְרָקוֹ בּוֹ בְּכָל כֹּחוֹ.
אַךְ בִּמְקוֹם הַלֵּיצָן, פָּגַע הַסֵּפֶר בְּרֹאשׁ אַחַד הַיְּלָדִים.
פְּנֵי הַיֶּלֶד חָוְרוּ פִּתְאֹם וְהוּא נָפַל מְלֹא קוֹמָתוֹ אַרְצָה וְהִתְעַלֵּף.
“אִמָּא, אִמָּא, הוֹשִׁיעִינִי… אֲנִי מֵת!…” גִּמְגֵּם הַיֶּלֶד.
לְמַרְאֶה הָאָסוֹן נִבְהֲלוּ הַיְּלָדִים וְנִפְזְרוּ לְכָל רוּחַ.
עַל חוֹף הַיָּם נִשְׁאַר רַק פִּינוֹקְיוֹ.

------------------
אַחֲרֵי רְגָעִים אֲחָדִים דָּפַק שׁוּב.
“יָבוֹא! בְּבַקָּשָׁה לְהִכָּנֵס!” נִשְׁמַע אוֹתוֹ הַקּוֹל.
“מַה זֶה?” הִתְרָעֵם הַדּוֹד, “אֵיזֶה נִמּוּס! אוֹמְרִים לְהִכָּנֵס
וְאֵין פּוֹתְחִים אֶת הַדֶּלֶת!”
וְהוּא יָרַד מֵעַל הַמַּדְרֵגוֹת, אַךְ גַּם בְּרִדְתּוֹ עוֹד שָׁמַע אֶת
הַקּוֹל קוֹרֵא:
“בְּבַקָּשָׁה לְהִכָּנֵס!”
הַדּוֹד יַעֲקֹב הָיָה נִרְגָּז מְאֹד. נִדְמֶה הָיָה לוֹ, כִּי הַקּוֹל
הַקּוֹרֵא הוּא פַּעַם שֶׁל יִצְחָק וּפַעַם שֶׁל אַמְנוֹן. הוּא לֹא

------------------
הָיָה כָּל כָּךְ חָבִיב, שֶׁכָּל פַּחְדִּי נֶעְלַם כְּרֶגַע”.
“מַה יֵּשׁ לְפַחֵד מִפְּנֵי שׁוֹטֵר?” הִצְטַחֲקָה הָאֵם.
“יֵשׁ וָיֵשׁ!” אָמְרָה לִילִי. “חֲבֶרְתִּי סִפְּרָה לִי, כִּי
הַשּׁוֹטְרִים אֲנָשִׁים רָעִים הֵמָּה. אִמָּא שֶׁלָּהּ מְאַיֶּמֶת
עָלֶיהָ לִפְעָמִים, שֶׁתִּקְרָא לְשׁוֹטֵר”.
“לֹא צָדְקָה חֲבֶרְתֵּךְ וְלֹא צָדְקָה אִמָּא שֶׁלָּהּ”. אָמְרָה הָאֵם
אֶל לֵילִי.
“הַשּׁוֹטֵר הוּא יְדִידֵנוּ. הוּא שׁוֹמֵר עַל הַסֵּדֶר וְעַל הַמִּשְׁטָר

------------------
 הֲמֻלָּה וּצְוָחָה וְעִרְבּוּבְיָה – וַתִּבָּקַע הָאָרֶץ לְקוֹלָם.

------------------
רַק לְעוֹרוֹ לְבַד נוֹשֵׂא אֲנִי אֶת עֵינַי, כִּי בְּכַוָּנָתִי לַעֲשׂוֹת מִמֶּנּוּ תֹּף לַתִּזְמֹרֶת שֶׁבִּכְפָרִי, לֹא קָשֶׁה לְשַׁעֵר מַה הִרְגִּישׁ פִּינוֹקְיוֹ, בְּשָׁמְעוֹ כִּי אוֹמְרִים לַעֲשׂוֹת מִמֶּנּוּ תֹּף! בֵּין כֹּה וָכֹה וּבְסוֹפוֹ שֶׁל הַמַּשָּׂא וּמַתָּן נִמְכַּר פִּינוֹקְיוֹ, וּבְעָלָיו הֶחָדָשׁ הוֹלִיךְ אוֹתוֹ לְחוֹף הַיָּם.
שָׁם תָּלָה בְּצַוָּארוֹ אֶבֶן, קָשַׁר לְרַגְלוֹ חֶבֶל וְדָחַף אוֹתוֹ בְּחֹזֶק-יָד הַמַּיְמָה.
פִּינוֹקְיוֹ צָלַל לְקַרְקַע הַיָּם.

------------------
בִּרְאוֹת הַנָּחָש אֶת הַלֵּיצָן מְפַרְפֵּר בְּרַגְלָיו ורֹאשׁוֹ בָּרֶפֶשׁ, נִתְעַוֵּת מִצְּחוֹק וְלֹא חָדַל לִצְחֹק עַד אֲשֶׁר פָּקְעוּ עוֹרְקָיו וְהוּא נָפַל מֵת.
שָׂמַח פִּינוֹקְיוֹ שִׂמְחָה גְּדוֹלָה, כִּי נֶחֱלַץ מִן הַנָּחָשׁ הַמְּשֻׁנֶּה הַלָּז, וְנֶחְפַּז לְדַרְכּוֹ, כְּדֵי לְהַגִּיעַ לְבֵית הַפֵיָה בְּטֶרֶם יֶחְשַׁךְ הַיּוֹם.
אַךְ בַּדֶּרֶךְ הֵצִיק לוֹ הָרָעָב מְאֹד.
לָכֵן סָר אֶל הַכֶּרֶם הָרִאשׁוֹן אֲשֶׁר מָצָא בְּדַרְכּוֹ, לְהָשִׁיב אֶת נַפְשׁוֹ בְּאֶשְׁכּוֹל עֲנָבִים.

------------------
“הוֹי, גְּבִרְתִּי הַפֵּיָה הַטּוֹבָה!” קָרָא הַלֵּיצָן, “מַהֲרִי הַגִּישִׁי אֶת הַכּוֹס… אֲבָל, מַהֲרִי נָא, בְּשֵׁם אֱלֹהִים, מַהֲרִי! אֵינֶנִּי רוֹצֶה לָמוּת… לֹא, אֵינֶנִּי רוֹצֶה לָמוּת”.
וְהוּא תָּפַס אֶת הַכּוֹס בִּשְׁתֵּי יָדָיו וְהֵרִיק אוֹתָהּ בְּבַת-אַחַת.
“מַה נַּעֲשֶׂה?” אָמְרוּ הַשְּׁפַנִּים, “הַפַּעַם בָּאנוּ לַשָּׁוְא”.
וּבַהֲרִימָם עַל כִּתְפֵיהֶם אֶת הָאָרוֹן עָזְבוּ אֶת הַחֶדֶר כְּשֶׁהֵם רוֹטְנִים דְּבַר-מָה מִבֵּין שִׁנֵּיהֶם.

------------------
כַּאֲשֶׁר יָצְאָה הָאֵם, לָקְחָה עָפְרָה אֶת הַבֻּבָּה עַל זְרוֹעוֹתֶיהָ
וְאָמְרָה לָהּ בְּחִבָּה:
“אִמָּא כְּבָר יָצְאָה. אַתְּ יְכוֹלָה לִפְקֹחַ אֶת עֵינַיִךְ. כָּכָה.
אֲנִי אוֹהֶבֶת אוֹתָךְ מְאֹד, רוּתִי, מִפְּנֵי שֶׁאַתְּ חֲכָמָה מְאֹד.
בּוֹאִי וְאֶתֵּן לָךְ נְשִׁיקָה”.
וְעָפְרָה נָשְׁקָה עַל רֹאשׁ הַבֻּבָּה.
“אַתְּ יוֹדַעַת, רוּתִי”, אָמְרָה עָפְרָה, “מַדּוּעַ אֲנִי מְנַשֶּׁקֶת
לָךְ עַל הָרֹאשׁ? מִפְּנֵי שֶׁאָסוּר לְנַשֵּׁק בַּלְּחָיַיִם וּבַפֶּה.

------------------
פֶּרֶק שִׁשָּׁה-עָשָׂר: הָעַלְמָה הַנֶּחְמָדָה בַּעֲלַת הַשֵּׂעָר הַכָּחֹל מְצַוָּה לְהָסִיר אֶת הַלֵּיצָן מֵעַל הָעֵץ וְקוֹרְאָה לִשְׁלֹשָׁה רוֹפְאִים, כְּדֵי לִקְבֹּעַ הַחַי הוּא אִם מֵת.
בְּשָׁעָה שֶׁפִּינוֹקְיוֹ הַמִּסְכֵּן, אֲשֶׁר הַגַּזְלָנִים תָּלוּ אוֹתוֹ עַל עֲנַף הָאַלּוֹן הַגָּדוֹל, הָיָה מְרַחֵף בֵּין חַיִּים וָמָוֶת, הוֹפִיעָה שׁוּב עַל-יַד הַחַלּוֹן אוֹתָה הָעַלְמָה בַּעֲלַת הַשֵּׂעָר הַכָּחֹל.

------------------
כַּנִּרְאֶה, חֻלְשָׁה לְנַעֲלַיִם). גַּם כּוֹבַע חָדָשׁ יֵשׁ, גַּם
כֻּתֹּנֶת חֲדָשָׁה וַעֲנִיבָה יָפָה. בְּסַךְ הַכֹּל יֵשׁ לִי חֲמִשָּׁה
דְּבָרִים חֲדָשִׁים. אַךְ אֵין אֲנִי שְׂבַע רָצוֹן, מִפְּנֵי שֶׁלְּפִי
הַכְּתָמִים הַלְּבָנִים שֶׁעַל גַּבֵּי צִפָּרְנַי, הַמַּרְאִים,
כַּיָּדוּעַ, עַל בְּגָדִים חֲדָשִׁים, חָסֵר אֲנִי עוֹד דְּבַר מָה.
וַאֲנִי בָּא בְּטַעֲנָה לִפְנֵי אִמָּא וּמְבַקֵּשׁ שֶׁתְּמַלֵּא אֶת
הֶחָסֵר.
“מָה אֶקְנֶה לְךָ עוֹד?” אוֹמֶרֶת אִמִּי, כְּשֶׁהִיא מְסַדֶּרֶת אֶת

------------------
עָמַד הַגְּדִי מֶה-מֶה עַל יַד הַחַלּוֹן וְהִקְשִׁיב. וְהִנֵּה שָׁמַע
אֶת-אִמָּהּ שֶׁל חַיָּה שָׁרָה לָהּ שִׁיר:
"תַּחַת מִטָּתָהּ שֶׁל חַיָּה
יַעֲמָד-לוֹ חַד גַּדְיָא.
הִכִּיר גַּדְיָא עַל פִּי קוֹלָהּ.
שֶׁהַיַּלְדָּה מְעַט חוֹלָה.
חָשַׁב גַּדְיָא, מָצָא עֵצָה:
קָטַף פֵּרוֹת, הֵבִיא בֵּיצָה.
אָכְלָה חַיָּה בֵּיצָה טְרִיָּה
וְלֶחָצֵר יָצְאָה בְּרִיאָה".
שָׁמַע מֶה-מֶה אֶת-הַשִּׁיר וְאָמַר בְּלִבּוֹ:
“בֵּיצָה כְּבָר הִשַּׂגְתִּי: עַתָּה אֵלֵךְ וְאָבִיא גַּם פֵּרוֹת

------------------
“נָלוּן פֹּה הַלַּיְלָה”, אָמַר הַשּׁוּעָל, “נָנוּחַ, נִסְעַד אֶת לִבֵּנוּ וּבַחֲצוֹת הַלַּיְלָה נָקוּם וְנֵצֵא לְדַרְכֵּנוּ, לְמַעַן נַגִּיעַ עִם שַׁחַר לִשְׂדֵה-הַפְּלָאוֹת”.
כְּשֶׁנִּכְנְסוּ לַמָּלוֹן, יָשְׁבוּ מִיָּד אֶל הַשֻּׁלְחָן לֶאֱכֹל פַּת-עַרְבִית.
אַךְ לְאִישׁ מֵהֶם לֹא הָיָה תֵּאָבוֹן כְּלָל.

------------------
אַחַר מָחָה פִּיו בְּכַפּוֹתָיו, עָצַם אֶת עֵינָיו וְהִתְחַפֵּשׂ שוּב לְעִוֵּר אֵין עֵינַיִם.
“חֲבָל, חֲבָל עַל קִיכְלִי זֶה!” קָרָא פִּינוֹקְיוֹ בְּצַעַר.
“לָמָּה זֶה הֲרֵעוֹתָ לוֹ לָעוֹף הַמִּסְכֵּן?” “לְמַעַן יִרְאוֹ וְיִירָאוּ! אַל יִתְעָרֵב בְּעִנְיָנִים לֹא לוֹ!” אַחַר הַדְּבָרִים הָאֵלֶּה עָשׂוּ שְׁלָשְׁתָּם אֶת דַּרְכָּם הָלְאָה וְהִגִּיעוּ לְפָרָשַׁת דְּרָכִים.

------------------
פֶּרֶק עֶשְׂרִים וּשְׁלֹשָׁה: פִּינוֹקְיוֹ מְבַכֶּה אֶת מוֹת הָעַלְמָה בַּעֲלַת הַשֵּׂעָר הַכָּחֹל; אַחַר הוּא עָף עַל כַּנְפֵי יוֹנָה אֶל חוֹף הַיָּם וּמֵטִיל אֶת עַצְמוֹ הַמַּיְמָה, לַעֲזֹר לְאָבִיו גֶּ’פֶּטוֹ.
אַךְ הִרְגִּישׁ פִּינוֹקְיוֹ כִּי הוּסַר מֵעָלָיו הַקּוֹלָר, נָשָׂא אֶת רַגְלָיו וְרָץ בִּמְהִירוּת הַבָּזָק בַּשָּׂדֶה, עַד הַדֶּרֶךְ הַמּוֹבִילָה לְבֵית הַפֵיָה.

------------------
“אוֹ, אָז יִשָּׁאֵר הָאוֹלָר אֶצְלְךָ וְלֹא יִהְיֶה בְּךָ חֵטְא”.
רָן הִרְהֵר רֶגַע קָט וְאַחַר אָמָר:
“טוֹב הַדָּבָר. נְפַרְסֵם בָּעִתּוֹן”.
מִמָּחֳרָת הַיּוֹם נִדְפְּסָה בָּעִתּוֹן הַמּוֹדָעָה הַזֹּאת:
נִמְצָא אוֹלָר.
לִפְנוֹת אֶל רָן עַמְרָמִי:
רְחוֹב אֱלִיעֶזֶר מִסְפָּר 7,
בֵּין 4 – 6 אַחַר הַצָּהֳרָיִם.
רָן קָרָא אֶת הַמּוֹדָעָה פְּעָמִים רַבּוֹת וְנֶהֱנָה מְאֹד לִרְאוֹת אֶת
שְׁמוֹ מֻדְפָּס בָּעִתּוֹן.
בְּאַרְבַּע בְּדִיּוּק נִשְׁמַע צִלְצוּל הַפַּעֲמוֹן. רָן פָּתַח אֶת

------------------
“תְהִי דַּרְכְּךָ צְלֵחָה, לֵיצָן חָבִיב!” “שָׁלוֹם גַּם עָלֶיךָ, טוּנָס הַמִּסְכֵּן!” “שָׁלוֹם, לֵיצָן, בָּרוּךְ אַתָּה בְּצֵאתְךָ!” “וְהֵיכָן נִתְרָאֶה?” “מִי יוֹדֵעַ? מוּטָב שֶׁלֹּא אֶחְשֹׁב וְלֹא אֲהַרְהֵר עַל כָּך”.
פֶּרֶק שְׁלשִׁים וַחֲמִשָּׁה: פִּינוֹקְיוֹ מוֹצֵא בִּמְעֵי הַכָּרִישׁ… אֶת מִי הוּא מוֹצֵא? קִרְאוּ אֶת הַפֶּרֶק הַזֶּה וְתֵדְעוּ אֶת הַכֹּל.

------------------
הַדֶּרֶךְ הָיְתָה רְפוּשָׁה מְאֹד, מֵחֲמַת הַגְּשָׁמִים הַמְּרֻבִּים שֶׁיָּרְדוּ בַּיָּמִים הָאַחֲרוֹנִים, וּפִּינוֹקְיוֹ הָיָה מְבוֹסֵס בֵּבִּצּוֹת וּבַשְּׁלוּלִיּוֹת עַד בִּרְכָּיו.
אַךְ הוּא לֹא שָׂם לֵב לַמִּכְשׁוֹלִים אֲשֶׁר עַל דַּרְכּוֹ, כִּי כָּלְתָה נַפְשׁוֹ לִרְאוֹת אֶת אָבִיו וְאֶת אֲחוֹתוֹ בַּעֲלַת הַשֵּׂעָר הַכָּחֹל.
הוּא קָפַץ וְדִלֵּג כְּכֶלֶב-צַיִד וּצְרוֹרוֹת רֶפֶשׁ וָדֹמֶן נִתְּזוּ עָלָיו וְהִגִּיעוּ עַד לְאָזְנָיו.

------------------
הַכֹּל לוֹעֲגִים לִי וְאוֹמְרִים, כִּי הַשֵּׁם הַזֶּה אֵינֶנּוּ יָפֶה!” “אֱלֹהִים עִמְּךָ, גִּמְפֶּלֶה!” קָרְאָה הָאֵם בְּתִמָּהוֹן, “שֵׁם זֶה אֵינוֹ נָאֶה לְךָ? זְקֵנְךָ, עָלָיו הַשָּׁלוֹם, נִקְרָא בְּשֵׁם זֶה, וְהוּא הָיָה אָדָם גָּדוֹל בַּתּוֹרָה וִירֵא שָׁמָיִם! הַלְוַאי שֶׁתִּהְיֶה כָּמוֹהוּ!” אַךְ תְּשׁוּבָה זוֹ לֹא הִנִּיחָה אֶת-דַּעְתּוֹ שֶׁל הַיֶּלֶד.
הוּא יָשַׁב עַל יַד הַשֻּׁלְחָן, וְעֵינָיו דּוֹמְעוֹת מִצָּעַר.
וְהִנֵּה עָלָה בְּדַעְתּוֹ לְחַפֵּשׂ בַּתַּנַּ"ךְ, אוּלַי יִמְצָא שָׁם אֶת שְׁמוֹ.

------------------
פִּינוֹקְיוֹ מִהֵר מְאֹד לָרוּץ, אַךְ הַכֶּלֶב מִהֵר מִמֶּנּוּ.
בָּרְחוֹב הִתְאַסֵּף קָהָל גָּדוֹל.
רַבִּים הֵצִיצוּ גַּם מֵחַלּוֹנוֹת הַבָּתִים, מְצַפִּים לִרְאוֹת מִי יְנַצֵּחַ.
אַךְ אִי-אֶפְשָׁר הָיָה לִרְאוֹת דָּבָר בָּרוּר, כִּי פִּינוֹקְיוֹ וְהַכֶּלֶב הֶעֱלוּ בִּמְרוּצָתָם עַנְנֵי אָבָק, שֶׁכִּסּוּ אוֹתָם מֵעֵין הָרוֹאִים.
פֶּרֶק עֶשְׂרִים וּשְׁמוֹנָה: סַכָּנָה צְפוּיָה לְפִּינוֹקְיוֹ לְהִצָּלוֹת עַל מַחֲבַת כְּדָג.

------------------
זְכֹר נָא, יְמֵי הַחֹפֶשׁ מַתְחִילִים בְּרֹאשׁ חֹדֶשׁ מַרְחֶשְׁוָן וְנִגְמָרִים בְּסוֹף תִּשְׁרֵי.
אַךְ זֹאת הִיא אֶרֶץ אֲשֶׁר אִוְּתָה נַפְשִׁי.
וְלָהּ נָאֶה וְלָהּ יָאֶה לִהְיוֹת מוֹפֵת לְכָל הָאֲרָצוֹת הַתַּרְבּוּתִיּוֹת!…” “וְאֵיךְ מְבַלִּים אֶת הַיָּמִים וְאֶת הַלֵּילוֹת בְּאֶרֶץ זוֹ?” “מִן הַבֹּקֶר וְעַד הָעֶרֶב מְשַׂחֲקִים בְּכָל מִינֵי מִשְׂחָקִים; בָּעֶרֶב שׁוֹכְבִים לִישֹׁן, וּמִמָּחֳרַת הַבֹּקֶר שׁוּב אוֹתוֹ סֵדֶר-הַיּוֹם.

------------------
“הִנְנִי לְסַפֵּר לָכֶם עַל מִקְרֶה נוֹרָא, שֶׁקָּרָה לִי וְלַחֲבֵרִי
בְּלַ”ג בָּעֹמֶר בְּחוּץ לָאָרֶץ".
הַיְּלָדִים יָשְׁבוּ בְּמַעְגָּל וְנִדְחֲקוּ זֶה אֵצֶל זֶה מוּכָנִים
לְהַקְשִׁיב. רְגָעִים אֲחָדִים עָבְרוּ בְּרִיב עַל אֹדוֹת הַמְּקוֹמוֹת.
כָּל אֶחָד רָצָה לָשֶׁבֶת קָרוֹב יוֹתֵר לַמּוֹרֶה. לָאַחֲרוֹנָה
נִתְיַשְּׁבוּ וְתָלוּ עֵינֵיהֶם בִּפְנֵי הַמּוֹרֶה.
הַמּוֹרֶה הִתְחִיל:
“לִפְנֵי הַרְבֵּה שָׁנִים, כְּשֶׁהָיִיתִי עוֹד יֶלֶד קָטָן, כְּמוֹכֶם

------------------
לִפְעָמִים מִפְּנֵי הַנְּמָלָה הַקְּטַנָּה הַזֹּאת: אָנוּ נִרְתָּעִים
מִפְּנֵי מִכְשׁוֹל קָטָן וּבִגְלַל טָעוּת קְטַנָּה תִּרְפֶּינָה
יָדֵינוּ”.
“אֵלֵךְ וַאֲנַסֶּה עוֹד פַּעַם לִפְתֹּר אֶת הַשְּׁאֵלָה” אָמַר פִּתְאֹם
גָּדִי וּמִהֵר לַחֲדַר הַיְּלָדִים.
אַחֲרֵי רִגְעֵי מִסְפָּר שָׁב גָּדִי וְקָרָא בְּשִׂמְחָה:
“אִמָּא, הַשְּׁאֵלָה נִפְתָּרָה!”
“הַאִם מִי שֶׁהוּא עָזַר לְךָ?” שָׁאֲלָה אוֹתוֹ הָאֵם.
“וַדַּאי הָעוֹזֶרֶת!” אָמְרָה רִנָּה.
“אִישׁ לֹא עָזַר לִי!” קָרָא גָּדִי נֶעֱלָב. “הָיְתָה פָּשׁוּט טָעוּת

------------------
“אִם אָבְדוּ הַמַּטְבְּעוֹת בַּיַּעַר”, אָמְרָה הַפֵיָה, נְבַקֵּשׁ אוֹתָם וּמִיָּד נִמְצָאֵם: בְּיַעַר זֶה אֵין שׁוּם דָּבָר הוֹלֵךְ לְאִבּוּד".
“אַ, לֹא, עַכְשָׁו נִזְכַּרְתִּי”, עָנָה הַלֵּיצָן מִתּוֹךְ מְבוּכָה.
“הַמַּטְבְּעוֹת לֹא אָבְדוּ, אַךְ בָּלַעְתִּי אוֹתָם וְלֹא הִרְגַּשְׁתִּי בְּשָׁעָה שֶׁשָּׁתִיתִי אֶת הַתְּרוּפָה”.

------------------
“יִתָּכֵן, שֶׁדִּמְיוֹנִי הִטְעַנִי; אָשׁוּבָה נָא לִמְלַאכְתִּי.” אַנְטוֹנְיוֹ תָּפַס שׁוּב אֶת הַגַּרְזֶן בְּיָדוֹ וְהִכָּה בְּכֹחַ עַל בּוּל-הָעֵץ.
“אוֹי, כּוֹאֵב!” נִשְׁמַע שׁוּב קוֹל דַּק, מְעוֹרֵר רַחֲמִים.
הַפַּעַם נִבְהַל הַנַּגָּר דֻּבְדְּבָן שִׁבְעָתַיִם.
הוּא לָטַשׁ אֶת עֵינָיו, וּפָעַר אֶת פִּיו עַד כִּי לְשׁוֹנוֹ הִשְׁתַּלְשְׁלָה הַחוּצָה, כְּשֶׁהוּא כֻּלּוֹ נִדְהָם וְנִרְעָשׁ.

------------------
הַיַּלְדָּה הַתּוֹעָה
בְּשׁוּב אַיָּה מִבֵּית הַסֵּפֶר, רָאֲתָה עַל יַד בֵּיתָהּ יַלְדָּה
כְּבַת שָׁלשׁ שָׁנִים עוֹמֶדֶת וּבוֹכָה.
שָׁאֲלָה אוֹתָהּ אַיָּה:
“מָה אַתְּ בּוֹכָה, יַלְדָּה?”
“אֲנִי לֹא יוֹדַעַת אֵיפֹה אִמָּא שֶׁלִּי”, עָנְתָה הַיַּלְדָּה.
“וְאֵיפֹה הַבַּיִת שֶׁלָּכֶם?” הוֹסִיפָה אַיָּה לִשְׁאֹל.
“אֲנִי לֹא יוֹדַעַת”.
“מַה שְּׁמֵךְ?”
“יָחֵל”.
“וּמַה הַשֵּׁם הַשֵּׁנִי שֶׁלָּךְ?”
“מֹתֶק…”
“מַה שֵּׁם אִמָּא שֶׁלָּךְ?”
“אִמָּא”.
“מָה עוֹשֶׂה אַבָּא שֶׁלָּךְ?”
“קוֹיֵא עִתּוֹן”.

------------------
הַמִּשְׁחָה הַנִּפְלָאָה
יְדִידָתִי הַקְּטַנָּה טַלְיָה אוֹהֶבֶת מְאֹד לְשַׂחֵק בְּ“אָחוֹת
רַחֲמָנִיָּה”. יֵשׁ לָהּ תֵּבָה לְבָנָה, שֶׁבָּהּ נִמְצָאִים
סַמֵּי-רְפוּאָה שׁוֹנִים: בַּקְבּוּק קָטָן שֶׁל יוֹד (מְעַט תֵּה אָדֹם);
קֻפְסַת מִשְׁחָה וּבָהּ מְעַט רִבָּה; צִנְצֶנֶת קְטַנָּה עִם טָלְק,
תַּחְבֹּשֶׁת וּמִסְפָּרַיִם. כָּל הַדּוֹדִים וְהַדּוֹדוֹת יוֹדְעִים אֶת
אַהֲבַת טַלְיָה לְרַפֵּא וְהֵם מוֹשִׁיטִים לָהּ בְּרָצוֹן אֶת
אֶצְבְּעוֹתֵיהֶם לְשֵׁם רִפּוּי. טַלְיָה לוֹבֶשֶׁת סִנָּר לָבָן,

------------------
“נְשָׁמוֹת כְּשֵׁרוֹת!” הִרְהֵר פִּינוֹקְיוֹ, וְהוּא שָׁכַח בִּן-רֶגַע אֶת אָבִיו, אֶת הַמְּעִיל, אֶת הַסֵּפֶר וְאֶת כָּל מַחְשָׁבוֹתָיו הַטּוֹבוֹת וְאָמַר לַשּׁוּעָל וְלֶחָתוּל: “קוּמוּ וְנֵלְכָה!” פֶּרֶק שְׁלֹשָׁה-עָשָׂר: בַּמָּלוֹן “הַסַּרְטָן הָאָדֹם” זְמַן רַב הָלְכוּ שְׁלָשְׁתָּם עַד שֶׁהִגִּיעוּ סוֹף-סוֹף לְעֵת עֶרֶב עֲיֵפִים וִיגֵעִים אֶל הַמָּלוֹן “הַסַּרְטָן הָאָדֹם”.

------------------
“הָבָה אֲבָאֵר לְךָ”, עָנְתָה הַמַּרְמִיטָה, “דַּע לְךָ אֵפוֹא, כִּי בְּעוֹד שְׁתַּיִם-שָׁלֹשׁ שָׁעוֹת לֹא תִּהְיֶה עוֹד לֹא לֵיצָן וְלֹא יֶלֶד…” “אֶלָּא מַה אֶהְיֶה?” “אַתָּה תִּהְיֶה חֲמוֹר, חֲמוֹר מַּמָּשׁ – אֶחָד מֵאֵלֶּה הַנּוֹשְׂאִים זִיפְזִיף אוֹ חוֹל”.
“אַלְלַי! מָה אֻמְלָל אֲנִי!” צָעַק פִּינוֹקְיוֹ, תָּפַס בְּאָזְנָיו וּמָשַׁךְ אוֹתָן בְּזַעַף, כְּאִלּוּ הָיוּ אֵלֶּה אָזְנַיִם שֶׁל אַחֵר וְלֹא שֶׁלּוֹ עַצְמוֹ.

------------------
גַּם לְכַרְמֶלָּה”.
אָמְרָה אֶרְאֶלָּה:
“כַּרְמֶלָּה יְרֵאָה, פֶּן תִּכְעַס עָלֶיהָ אִמָּהּ”.
אָמְרָה לָהּ הָאֵם:
“הֲלֹא בְּקָרוֹב יוֹם הוּלֶדֶת אֶת כַּרְמֶלָּה, יִהְיֶה לָהּ הַלְּבוּשׁ
הַזֶּה מַתָּנָה מִמֵּךְ”.
“אַךְ זוֹהִי עֵצָה טוֹבָה!” שָׂמְחָה אֶרְאֶלָּה וְנָשְׁקָה אֶת אִמָהּ
נְשִׁיקוֹת רַבּוֹת.
אֶרְאֶלָּה רָצְתָה לָרוּץ מִיָּד לַחֲבֶרְתָּהּ וּלְבַשֵּׂר לָהּ אֶת
הַבְּשׂוֹרָה הַטּוֹבָה, אַךְ הָאֵם אָמְרָה לָהּ: “לֹא צָרִיךְ עַכְשָׁו.
מָחָר בְּבֵית-הַסֵּפֶר תַּגִּידִי לָהּ”. “טוֹב, אִמָּא שֶׁלִּי

------------------
פֶּרֶק חֲמִשָּׁה-עָשָׂר: הַשּׁוֹדְדִים מַדְבִּיקִים אֶת פִּינוֹקְיוֹ, תּוֹפְסִים אוֹתוֹ וְתוֹלִים אוֹתוֹ עַל עֲנַף אַלּוֹן גָּדוֹל.
לִבּוֹ שֶׁל פִּינוֹקְיוֹ נָפַל עָלָיו וּכְבָר הָיָה מוּכָן לְהִכָּנַע, אַךְ פִּתְאֹם רָאָה, לְשִׂמְחָתוֹ, בַּיִת יָפֶה, לָבָן, עָטוּף יֶרֶק.
“אִם רַק אֶעְצֹר כֹּחַ לְהַגִּיעַ עַד הַבַּיִת הַהוּא, יְשַׁמֵּש לִי מִקְלָט מִפְּנֵי רוֹדְפַי”, הִרְהֵר פִּינוֹקְיוֹ.
וְהוּא נָשָׂא רַגְלָיו וְרָץ בְּאַמְּצוֹ אֶת כָּל כֹחֹו דֶּרֶךְ הַיַּעַר, וְהַשּׁוֹדְדִים – אַחֲרָיו.

------------------
הַדַּיָּג הִכְנִיס אֶת הָרֶשֶׁת עִם הַדָּגִים אֲשֶׁר בְּתוֹכָהּ לְתוֹךְ הַמְּעָרָה, וְהַמְּעָרָה הָיְתָה אֲפֵלָה וּמְלֵאָה עָשָׁן; בְּאֶמְצָעִיתָהּ עָמְדָה מַחֲבָת גְּדוֹלָה מְלֵאָה שֶׁמֶן, שֶׁהֵפִיצָה רֵיחַ מַחֲנִיק מִסָּבִיב.
“הָבָה אֶרְאֶה מָה הַדָּגִים שֶׁנֹּאחֲזוּ בְּרִשְׁתִּי!”, אָמַר הַדַּיָּג הַיָּרֹק.
הוּא תָּקַע לְתוֹךְ הָרֶשֶׁת אֶת כַּפּוֹ הַגְּדוֹלָה וְהַיְּרֻקָּה וְהוֹצִיא מִתּוֹכָה מְלֹא הַחֹפֶן בַּקָּלוֹת.

------------------
אַךְ רַק הִסְפִּיק לְהִתְבּוֹנֵן בָּהּ הֵיטֵב, וְזַעֲקַת תִּמָּהוֹן פָּרְצָה מִפִּיו: “הוֹי”, וְהוּא נִצְמַד לִמְקוֹמוֹ כְּתָקוּעַ בְּמַסְמְרִים וְעֵינָיו לְטוּשׁוֹת אֶל הָאִשָּׁה, הַמַּזְלֵג בְּיָדוֹ וּפִיו מָלֵא אֹכֶל.
“לָמָּה זֶה תִּתְמַהּ כָּךְ?” שָׁאֲלָה הָאִשָּׁה בְּבַת-צְחוֹק.

------------------
וַיִדְרֹךְ אֶת-קַשְׁתוֹ. אַךְ בְּהַגִּיעַ הַחֵץ לַקֶּרֶן, אֲשֶׂר בָּהּ
הָיְתָה קְבוּעָה הָאֶבֶן הַיְּקָרָה, שָׁב לְאָחוֹר, חָלַף עַל פְּנֵי
הַמֶּלֶךְ וַיִשְׂרֹט שָׂרֶטֶת קַלָּה בְּמִצְחוֹ. וְהַצְּבִי חָמַק עָבַר
וְנֶעְלַם מֵעֵינָיו.
צַעֲקַת יֵאוּשׁ וּכְאֵב פָּרְצָה מִפִּי הַמֶּלֶךְ וַיִּיקַץ. לִבּוֹ
פָּעַם בְּקִרְבּוֹ וְכָל-גּוּפוֹ כֻּסָּה זֵעָה. הוּא שָׁלַח אֶת-יָדוֹ
אֶל מִצְחוֹ וְהִנֵּה טִפַּת דָּם עָלֶיהָ.
מִיָּד הִבְהִיל הַמֶּלֶךְ אֶת-כָּל-חֲכָמָיו וְיוֹעֲצָיו וַיְסַפֵּר לָהֶם

------------------
בִּגְלַל הַמּוֹרָה הַזֹּאת."
“נֶחְצֶצֶת אַחַת!” קָרְאָה רִנָּה, "אֲנִי לֹא אֶלְמַד אֵצֶל ‘כָּזֶה
מִין’ "!
לְאַחַר שֶׁהֶחְלִיטָה רִנָּה הַחְלָטָה תַּקִּיפָה זוֹ, יָצְאָה לַגִּנָּה
וְאָמְרָה לְאִמָּהּ:
“אָנָּא, אִמָּא, אַל תִּשְׁלְחִי אוֹתִי לְבֵית-הַסֵּפֶר, שֶׁבּוֹ
לוֹמְדִים רָחֵל וְגָדִי”.
“מַדּוּעַ?!” תָּמְהָה הָאֵם.
“מִפְּנֵי שֶׁהַמּוֹרִים לְחֶשְׁבּוֹן בְּבֵית-סֵפֶר זֶה אֲנָשִׁים רָעִים
הֵם”.
“מִי אָמַר לָךְ כַּדְּבָרִים הָאֵלֶּה?” שָׁאֲלָה הָאֵם.

------------------
“וּמַה אַתָּה עוֹשֶׂה פֹּה?” “מְמַלֵּא אֲנִי מִשְׂרַת כֶּלֶב הֶחָצֵר.” “וְהֵיכָן הוּא מְלַמְפּוֹ? הֵיכָן הוּא הַכֶּלֶב הַזָּקֵן שֶׁהָיָה בַּמְּאוּרָה הַזֹּאת?” “מֵת הַבֹּקֶר”.
“מֵת? חֲבָל, כֶּלֶב מִסְכֵּן וָטוֹב!… אַךְ אִם לְמַרְאֵה עַיִן אֶשְׁפֹּט, גַּם אַתָּה כֶּלֶב טוֹב וְחָבִיב מְאֹד”.
“אֶמְצָא חֵן, אֲנִי אֵינֶנִּי כֶּלֶב”.
“אֶלָּא מָה אַתָּה?” “אֲנִי לֵיצָן!” “וְאַתָּה שׁוֹמֵר פֹּה בִּמְקוֹם הַכֶּלֶב?” “לְצַעֲרִי הַגָּדוֹל, זֶה עָנְשִׁי”.

------------------
“הָיִיתִי רוֹצֶה כִּי הַמֶּרְכָּבָה תָּבוֹא תֵּכֶף וּמִיָּד!” “לָמָה לְךָ?” “לִרְאוֹת אֵיךְ תִּסְּעוּ”.
“חַכֵּה מְעַט וְתִרְאֶה”.
“לֹא, לֹא, עָלַי לָשׁוּב הַבַּיְתָה”.
“חַכֵּה עוֹד שְׁנֵי רְגָעִים”.
“לֹא אוּכַל.
הַפֵיָה וַדַּאי תִּדְאַג לִי”.
“פֵיָה מִסְכֵּנָה! כְּלוּם יְרֵאָה הִיא פֶּן יֹאְכְלוּךָ הָעֲטַלֵּפִים?” “וְאַתָּה בָּטוּחַ בַּדָּבַר כִּי אֵין בְּאוֹתָה אֶרֶץ בָּתֵי-סֵפֶר?” "אֵין שָׁם אֲפִלּוּ מִלָּה כַּזֹּאת ‘בֵּית-סֵפֶר’ ".

------------------
שֶׁמִּלֵּאנוּ אֶת יַלְקוּטֵינוּ, אָמַרְתִּי לְעַמִּינָדָב:
" ‘דַּי, עַמִּינָדָב, לְכָה וְנָשׁוּבָה, פֶּן יִדְאֲגוּ לָנוּ מוֹרֵינוּ,
הַשָּׁעָה מְאֻחֶרֶת’.
" ‘טוֹב’, הִסְכִּים עַמִּינָדָב וַנָּקָם לָלֶכֶת. עַמִּינָדָב הָלַךְ
בְּרֹאשׁ כְּמוֹרֶה דֶּרֶךְ וַאֲנִי אַחֲרָיו. פִּתְאֹם נִשְׁמְעָה
תְּרוּעַת הַחֲצוֹצְרָה. שְׁנֵינוּ הִתְחַלְנוּ רָצִים, אַךְ כָּל מַה
שֶׁהוֹסַפְנוּ לָרוּץ, כֵּן הָלַךְ קוֹל הַתְּרוּעָה הָלוֹךְ וְרָפֶה, כִּי
בִּמְקוֹם לָרוּץ אֶל הַגֶּשֶׁר, הֶעֱמַקְנוּ לָרוּץ בַּעֲבִי הַיָּעַר.

------------------
קִצּוּרוֹ שֶׁל דָּבָר: נֶחְמָד הָיָה פִּינוֹקְיוֹ לְמַרְאֶה וְתַאֲוָה לָעֵינַיִם, וְכָל רוֹאֵהוּ לֹא הָיָה יָכוֹל לִגְרֹעַ עֵינָיו מִמֶּנּוּ.
לְאַחַר שֶׁהִצִּיג מְנַהֵל הַלַּהֲקָה אֶת פִּינוֹקְיוֹ לִפְנֵי הַקָּהָל, הוֹסִיף עוֹד אִמְרֵי נֹעַם אֲחָדִים: “קָהָל נִכְבָּד! 
------------------
וְעוֹד יְצִירוֹת נִפְלָאוֹת כָּאֵלֶּה שֶּל תַּלְמִידֵי חֲכָמִים.
פִּינוֹקְיוֹ, פְּתִילָה וְיֶתֶר הַנְּעָרִים, שֶׁבָּאוּ בְּלִוְיַת הַבַּר-נַשׁ, הִתְעָרְבוּ מִיָּד בֵּין קְהַל הַפּוֹחֲזִים וְהַחוֹגְגִים.
לֹא הָיוּ רְגָעִים מֻעָטִים וְהֵם כָּרְתוּ בְּרִית יְדִידוּת עִם כָּל אֶזְרְחֵי הָעִיר הַהוֹמִיָּה הַזֹּאת, וּלְאָשְׁרָם לֹא הָיָה קֵץ! הַשָּׁעוֹת, הַיָּמִים וְהַשָּׁבוּעוֹת עָבְרוּ עֲלֵיהֶם בְּטִיּוּלִים, בְּמִשְׂחָקִים, בְּבַטָּלָה וְלִבָּם מָלֵא שִׂמְחָה.

------------------
חֹסֶר זְהִירוּת
צְבִי לוֹמֵד בִּמְכִינָה ב' וּמִצְטַיֵּן בְּלִמּוּדַיו. סְפָרָיו
וּמַחְבְּרוֹתָיו נְקִיִּים תָּמִיד וּסְדוּרִים יָפֶה וְאֵין בָּהֶם
אֲפִילוּ כֶּתֶם אֶחָד, אֲפִילוּ קֶמֶט אֶחָד. גַּם בְּגָדָיו נְקַיֵּים
תָּמִיד וּנְעָלָיו מְצֻחְצָחוֹת וּמַבְרִיקוֹת. בְּכָל עֶרֶב לִפְנֵי
לֶכְתּוֹ לִישׁוֹן מְסַדֵּר הוּא אֶת סְפָרָיו וּמְצַחְצֵחַ אֶת נְעָלָיו.
הַמּוֹרָה מְהַלֶּלֶת אוֹתוֹ וְאוֹמֶרֶת, שֶׁכָּל מִי שֶׁמַּקְפִּיד עַל
הַסֵּדֶר וְעַל הַנִּקָּיוֹן, מַצְלִיחַ בְּכָל אֲשֶׁר יִפְנֶה.

------------------
אֲנִי קוֹפֵץ דֶּרֶךְ עַמּוּד הָאוֹר אֶל תּוֹךְ חוֹר הַגַּג וּמַשְׁקִיף
מִמָּרוֹם עַל כָּל הַנַּעֲשֶׂה בָּרְחוֹב. אֲנִי רוֹאֶה וְאֵינִי נִרְאֶה.
הִנֵּה עוֹבֵר חֲבֵרִי אַבְרָהָם, כְּשֶׁהוּא נוֹשֵׂא מְדוּכָה שֶׁל
מַצּוֹת עַל רֹאשׁוֹ. אֲנִי קוֹרֵא לוֹ בְּנִגּוּן שֶׁל רֹאשׁ הַשָּׁנָה.
“אַבְרָהָם! אַבְרָהָם!”
הוּא מַפְנֶה אֶת רֹאשׁוֹ הֵנָּה וָהֵנָּה, מִצִּיץ מִתּוֹךְ הַמְּדוּכָה
בְּתִמָּהוֹן וּמוֹשֵׁךְ בִּכְתֵפָיו.
אֲנִי חוֹזֵר עַל קְרִיאָתִי וְזוֹרֵק עָלָיו רִגְבֵי סִיד קְטַנִּים.

------------------
פֶּרֶק רְבִיעִי: מַעַלְלֵי פִּינוֹקְיוֹ עִם הַצְּרָצַר-הַדַּבְּרָן, שֶׁמֵהֶם אֶפְשָׁר לִלְמֹד, כִּי יְלָדִים רָעִים אֵינָם אוֹהֲבִים לִשְׁמֹעַ מוּסָר מִפִּי חֲכָמִים וּנְבוֹנִים מֵהֶם.
וּבְכֵן, יְלָדִים, הַטּוּ אֹזֶן וְשִׁמְעוּ: בְּשָׁעָה שֶׁהוֹלִיכוּ אֶת גֶּ’פֶּטוֹ הַמִּסְכֵּן לְבֵית-הַסֹּהַר עַל לֹא עָוֶל בְּכַפּוֹ, טָס לוֹ פִּינוֹקְיוֹ דֶּרֶךְ שָׂדוֹת וּגְבָעוֹת הַבַּיתָה.
הוּא דִּלֵּג עַל פְּנֵי תְּהוֹמוֹת, קִפֵּץ עַל פְּנֵי שִׂיחִים וּבוֹרוֹת, כְּאַרְנֶבֶת הַנִּמְלֶטֶת מִפְּנֵי רוֹדְפֶיהָ.

------------------
“בְּחֵפֶץ לֵב אֶתְאַזְרֵחַ, כְּשֶׁתַּגִּיעַ הַשָּׁעָה”, עָנָה אוֹתוֹ אָבִיו, “אוּלָם, מַדּוּעַ אַתָּה שׁוֹאֵל זֹאת?” הַיֶּלֶד הִתְאַדֵּם וְגִמְגֵם: “אִם תִּתְאַזְרֵחַ… טוֹב הָיָה לְשַׁנּוֹת אֶת-שֵׁם מִשְׁפַּחְתֵּנוּ לְשֵׁם יָפֶה יוֹתֵר.
בִּמְקוֹם שְׁטֶרֶנְזוֹן, אֶפְשָׁר לְהִקָּרֵא ‘בַּר כּוֹכְבָא’!… וְגַם אֲנִי הָיִיתִי מְבַקֵּשׁ לְשַׁנּוֹת אֶת-שְׁמִי…” אָבִיו צָחַק וְאָמָר: “אֶת-שֵׁם הַמִּשְׁפָּחָה אֶפְשָׁר לְשַׁנּוֹת, אַךְ שֵׁם פְּרָטִי אִי-אֶפְשָׁר…” פְּנֵי גִּמְפֶּל חָפוּ.

------------------
הַדַּיָּג נִמְלָא שֶׁצֶף-קֶצֶף עַל אֲשֶׁר הוֹצִיאוּ מִיָּדוֹ אֶת הַדָּג הַנִּפְלָא, וְהִתְחִיל לִרְדֹּף אַחֲרֵי הַכֶּלֶב; אוּלָם אַחֲרֵי עָבְרוֹ צְעָדִים אֲחָדִים תְּקָפוֹ שִׁעוּל מַחֲנִיק וְהוּא הָיָה מֻכְרָח לָשׁוֹב אֶל הַמְּעָרָה בְּיָדַיִם רֵיקוֹת.
בֵּינָתַיִם הִגִּיעַ אַלִּידוֹר אֶל הַדֶּרֶךְ הַהוֹלֶכֶת לַמּוֹשָׁבָה וְהִנִּיחַ אֶת פִּינוֹקְיוֹ בִּזְהִירוּת עַל הָאָרֶץ.
“אֵין בְּפִי מִלָּה לְהוֹדוֹת לְךָ!” אָמַר פִּינוֹקְיוֹ.

------------------
“הוּא רוֹצֶה אֶת הָעֲפִיפוֹן לְעוֹלָם!”
“וּמַה בְּפִיךְ, דָּוִד?” שָׁאֲלָה הָאֵם. דָּוִד אַף הוּא מָסַר אֶת
שִׂיחָתָם בַּבֹּקֶר וְעָמַד עַל זֶה, שֶׁיּוֹסֵף הִבְטִיחַ לָתֵת לוֹ
אֶת הָעֲפִיפוֹן בְּמַתָּנָה. שָׁאֲלָה הָאֵם אֶת בְּנָהּ: "יוֹסֵף,
הַאִם אָמַרְתָּ אֶת הַמִּלָּה ‘בְּמַתָּנָה’? “כֵּן”, עָנָה יוֹסֵף.
“אַךְ הַמִּלָּה הַזֹּאת נִפְלְטָה מִפִּי שֶׁלֹּא בְּמִּתְכַּוֵּן. אֲנִי
מוּכָן לָתֵת לוֹ אֶת הָעֲפִיפוֹן רַק לְשַׂחֶק-בּוֹ, כְּמוֹ שֶׁהוּא נָתַן
לִי אֶת כַּדּוּרוֹ רַק לְשַׂחֶק-בּוֹ”.

------------------
“הוֹי, שׁוֹטֶה שֶׁבָּעוֹלָם!” קָרָא אֶחָד מֵחֲבֵרָיו, “סָבוּר אַתָּה, שֶׁדָּג גָּדוֹל וְנִכְבָּד כָּזֶה יְחַכֶּה לְךָ עַד אֲשֶׁר תּוֹאִיל לָבוֹא לִרְאוֹתוֹ! אֶפְשָׁר מְאֹד, כִּי בֵּינָתַיִם יַפְלִיג הַדָּג בַּיָּם הַגָּדוֹל, וּמִי אֲשֶׁר לֹא יִזְכֶּה לִרְאוֹתוֹ עַתָּה, לֹא יִרְאֵהוּ עַד עוֹלָם!” “וּבְכַמָּה זְמַן אֶפְשָׁר לְהַגִּיעַ אֶל חוֹף הַיָּם?” שָׁאַל הַלֵּיצָן.
“בְּשָׁעָה אַחַת נֵלֵךְ וְנָשׁוּב”.

------------------
יוֹם אֶחָד קִבְּלָה נָעֳמִי מֵאֵת הַדּוֹד שִׁילִינְגְ. מִהֲרָה נָעֳמִי
לֶחָנוּת לִקְנוֹת שׁוֹקוֹלַד.
נָעֳמִי אוֹהֶבֶת מְאֹד דִּבְרֵי מְתִיקָה וּבְיִחוּד – שׁוֹקוֹלַד.
“זֶה כָּל כַּךְ מָתוֹק!” אוֹמֶרֶת הִיא וּמְלַקֶּקֶת אֶת שְׂפָתֶיהָ.
כַּאֲשֶׁר עָבְרָה עַל יַד בֵּית-הַמִּרְקַחַת, רָאֲתָה יֶלֶד בֶּן
גִּילָהּ מַחֲזִיק בְּיָדוֹ בַּקְבּוּק וְהוּא מְחַפֵּשׂ דְּבַר מָה.
“מָה אַתָּה מְחַפֵּשׂ, יֶלֶד?” שָׁאֲלָה אוֹתוֹ נָעֳמִי.
“אָבַד לִי שִׁילִינְגְ”, אָמַר הַיֶּלֶד בִּדְמָעוֹת עַל עֵינָיו,

------------------
בְּחָזְקָה. הַכַּדּוּר עָף מִחוּץ לַמִּגְרָשׁ וּפָגַע בְּחַלּוֹן קָטָן
שֶׁבִּצְרִיף הָעֵץ הַיְּחִידִי, אֲשֶׁר נִשְׁאַר בְּלֵב תֵּל-אָבִיב.
נִשְׁמַע קוֹל נֵפֶץ שֶׁל שִׁמְשָׁה שְׁבוּרָה. כָּל הַיְּלָדִים נִבְהֲלוּ
מְאֹד וְעָזְבוּ בְּחִפָּזוֹן אֶת הַמִּגְרָשׁ. רַק אַמְנוֹן לְבַדּוֹ
נִשְׁאַר עוֹמֵד תַּחְתָּיו. בַּעַל הַצְּרִיף, נַגָּר זָקֵן, יָצָא
מִצְּרִיפוֹ וְקָרָא בְּחֵמָה:
“מִי זֶה נִפֵּץ אֶת הַשִּׁמְשָׁה שֶׁלִּי?”
“אַחַד הַחֲבֵרִים שֶׁלִּי,” עָנָה אַמְנוֹן בְּשֶׁקֶט. "אֲבָל יַאֲמִין

------------------
“וְכִי לָמָה אֶעֱשֶׂה לְךָ רַגְלַיִם חֲדָשׁוֹת,”, אָמַר גֶּ’פֶּטוֹ, “הַאִם כְּדֵי שֶׁתִּבְרַח שׁוּב מִן הַבַּיִת?” “חֵי נַפְשִׁי, מֵהַיּוֹם וָהָלְאָה אֶהְיֶה יֶלֶד טוֹב”, הִבְטִיחַ פִּינוֹקְיוֹ.
“כָּךְ דַּרְכְּכֶם תָּמִיד, הַיְּלָדִים”, אָמַר גֶּ’פֶּטוֹ, “מַבְטִיחִים אַתֶּם לִהְיוֹת טוֹבִים רַק בְּשָׁעָה שֶׁאַתֶּם מְבַקְשִׁים לְקַבֵּל דָּבָר”.
“אֲבָל אֵינֶנִּי דּוֹמֶה לִילָדִים אֲחֵרִים! טוֹב אֲנִי מִכָּל הַיְּלָדִים וּמְדַבֵּר תָּמִיד אֱמֶת.

------------------
שֶׁעָלָיו רָקוּם “מָגֵן דָּוִד” אָדֹם וְהִיא מַתְחִילָה לְרַפֵּא.
בִּשְׁעַת הַטִּפּוּל הִיא שׁוֹאֶלֶת בְּקוֹל רַךְ וּבְרַחֲמִים רַבִּים:
“דּוֹד, לֹא כּוֹאֵב?”
וְאִם הַדּוֹד מִתְאוֹנֵן, שֶׁעֲדַיִן הוּא חָשׁ כְּאֵב, מוֹרַחַת טַלְיָה
אֶת הַמָּקוֹם הַ“כּוֹאֵב” בְּרִבָּה, כּוֹרֶכֶת בְּתַחְבֹּשֶׁת
וּמְנַחֶמֶת:
“עוֹד מְעַט יַעֲבֹר הַכְּאֵב; זוֹהִי מִשְׁחָה נִפְלָאָה”.
הַמִּשְׁחָה שֶׁל טַלְיָה עוֹשָׂה בֶּאֱמֶת נִפְלָאוֹת, כִּי כָּל
הַדּוֹדִים הַחוֹלִים מִתְרַפְּאִים עַד מְהֵרָה.

------------------
כְּשֶׁהִגִּיעוּ הַבַּיְתָה, הוֹרִיד פִּינוֹקְיוֹ אֶת הַכַּד וְהָאִשָּׁה הַטּוֹבָה הוֹשִׁיבָה אוֹתוֹ לְיַד הַשֻּׁלְחָן וְשָׂמָה לְפָנָיו לֶחֶם, כְּרוּבִית וְסֻכָּרִיָּה.
פִּינוֹקְיוֹ הִתְנַפֵּל עַל הַלֶּחֶם וְהַכְּרוּבִית וְאָכַל אוֹתָם בְּכָל פֶּה.
קֵבָתוֹ הָיְתָה דּוֹמָה לְדִירָה עֲזוּבָה, שֶׁעָמְדָה רֵיקָה חֲמִשָׁה חֳדָשִׁים.
לְאַחַר שֶׁסָעַד אֶת לִבּוֹ וְדַעְתּוֹ נָחָה עָלָיו, נָשָׂא אֶת עֵינָיו לְהוֹדוֹת לְבַעֲלַת הַבַּיִת הַטּוֹבָה.

------------------
“וְאַתָּה, אֲדוֹנִי, אֵיפֹה תֵּשֵׁב?” “אֲנִי – אֵין דָּבָר, אֵלְכָה לִי בָּרֶגֶל”.
“לָזֹאת אֵינִי מוּכָן! נוֹחַ לִי שֶׁאֶרְכַּב עַל אַחַד הַחֲמוֹרִים הַלָּלוּ!” קָרָא פִּינוֹקְיוֹ.
אָמַר וְעָשָׂה.
הוּא נִגַּשׁ לַחֲמוֹר שֶׁהָיָה רָתוּם מִצַּד יָמִין וְאָמַר לַעֲלוֹת עָלָיו, אַךְ הַחֲמוֹר דָּחַף אוֹתוֹ בְּחָזֵהוּ וּפִּינוֹקְיוֹ נָפַל אַרְצָה וְנִתְהַפֵּךְ, רֹאשׁוֹ לְמַטָּה וְרַגְלָיו לְמַעְלָה; צְחוֹק גָּדוֹל פָּרַץ מִפִּי כָּל הַיְּלָדִים.
אַךְ הָרַכָּב לֹא צָחַק.

------------------
“פֹּה נִטְמְנָה פְּזִיזָה הַטּוֹבָה, שֶׁמֵּתָה מִנְּשִׁיכַת נָחָשׁ”.
אַחֲרֵי הַקְּבוּרָה שָׁבוּ הַיְּלָדִים הַבַּיְתָה אֲבֵלִים וּמְלֵאֵי
עֶצֶב, לֹא אָכְלוּ אֲרֻחַת הָעֶרֶב וְשָׁכְבוּ לִישׁוֹן בִּדְמָעוֹת עַל
עֵינֵיהֶם.
יְלָדִים מִסְכֵּנִים!
------------------
מַבִּיטָה אֵלֶיהָ בְּחִבָּה וְאוֹמֶרֶת: “בֹּקֶר טוֹב, רוּתִי! דַּי
לִישׁוֹן. הַצִּפֳּרִים כְּבָר קָמוּ. שִׁמְעִי נָא, כַּמָּה יָפֶה הֵן
שָׁרוֹת”.
הִיא לוֹקַחַת אֶת רוּתִי עַל זְרוֹעוֹתֶיהָ וּמַגִּישָׁה אוֹתָהּ
לַחַלּוֹן.
“אַתְּ רוֹאָה, כַּמָּה יָפֶה בַּחוּץ!” אוֹמֶרֶת הִיא, “נֶחְמָד!”
אַחַר כָּךְ הִיא נִכְנֶסֶת בַּחֲשַׁאי עִם בֻּבָּתָהּ לַחֲדַר הַשֵּׁנָה.
אִמָּא שׁוֹכֶבֶת בַּמִּטָּה וְעֵינֶיהָ עֲצוּמוֹת.
“אִמָּא שֶׁלִּי מְתוּקָה – נוֹרָא!” לוֹחֶשֶׁת עָפְרָה בְּאָזְנֵי
בֻּבָּתָהּ.

------------------
פִּינוֹקְיוֹ הֶעָלוּב! הוּא רָצָה לְהַשְׁכִּיחַ אֶת רַעֲבוֹנוֹ עַל-יְדֵי פִּהוּקִים: וּפִהוּקָיו הָיוּ רְחָבִים מְאֹד, עַד שֶׁפְּעָמִים הָיָה פִּיו מַגִּיעַ עַד לְאָזְנָיו.
אַךְ אַחֲרֵי הַפִּהוּקִים הָיָה שָׁב הָרָעָב וּמֵצִיק לוֹ בְּיֶתֶר עֹז.
מְלֵא יֵאוּשׁ מִלְמֵל פִּינוֹקְיוֹ לְעַצְמוֹ בִּדְמָעוֹת עַל עֵינָיו: "אָכֵן, צָדַק הַצְּרָצַר-הַדַּבְּרָן! לֹא טוֹב הַדָּבָר אֲשֶׁר עָשִׂיתִי כְּשֶׁלֹּא שָׁמַעְתִּי בְּקוֹל אָבִי וּבָרַחְתִּי מִן הַבַּיִת.

------------------
“חַיָּה, חַיָּה, מָה אַתְּ שׁוֹכֶבֶת? בֹּאִי לְשַׂחֵק, כִּי מְחַכִּים
אֲנַחְנוּ לָךְ!”
פָּקְחָה חַיָּה אֶת עֵינֶיהָ, רָאֲתָה אֶת הַיּוֹנָה גּוּ-גּוּ וְאָמְרָה
לָהּ: “שָׁלוֹם, גּוּ-גּוּ! אִמָּא אָמְרָה שֶׁאֲנִי חוֹלָה וְעָלַי
לִשְׁכַּב הַיּוֹם בַּמִּטָּה. אִמָּא אוֹמֶרֶת כִּי מָחָר אֶהְיֶה
בְּרִיאָה”.
עָפָה גּוּ-גּוּ וְסִפְּרָהּ לַחֲבֵרֶיהָ, כִּי חַיָּה חוֹלָה. הָיוּ
כֻּלָּם עֲצוּבִים.
אָמְרָה לָהֶם גּוּ-גּוּ: “אַל תִּצְטָעֲרוּ: מָחָר תִּהְיֶה חַיָּה

------------------
הוּא נִגַּשׁ לֶחָתוּל וְלָחַשׁ בְּאָזְנוֹ: “אִלּוּ הָיוּ כָּל הַחֲתוּלִים כָּמוֹךָ, מַה מְאֻשָּׁרִים הָיוּ הָעַכְבָּרִים!” “וּמָה אַתָּה עוֹשֶׂה עַכְשָׁו כָּאן?” שָׁאַל הַשּׁוּעָל אֶת הַלֵּיצָן.
“מְחַכֶּה אֲנִי לְאַבָּא שֶׁלִּי”.
“וּמַטְבְּעוֹת הַזָּהָב שֶׁלְּךָ עֲדַיִן קַיָּמִים?” “קַיָּמִים וּשְׁמוּרִים בְּכִיסִי, חוּץ מֵאֶחָד, שֶׁהוֹצֵאתִי בַּמָּלוֹן ‘הַסַּרְטָן הָאָדֹם’”.

------------------
לִבּוֹ שֶׁל פִּינוֹקְיוֹ נִפְעַם מְאֹד! הוּא אִמֵּץ אֶת כֹּחוֹ וְשָׂחָה מַהֵר לִקְרַאת הַסֶּלַע הַהוּא, הִנֵּה עוֹד מְעַט וְהִגִּיעַ אֵלָיו.
אַךְ פִּתְאֹם נִרְאָה מִתַּחַת לַמַּיִם רֹאשׁ נוֹרָא שֶׁל מִפְלֶצֶת-יָם, פֶּה פָּעוּר וְשָׁלֹש שׁוּרוֹת שִׁנַּיִם, שֶׁיָּכְלוּ לְהָטִיל אֵימָה וָפַחַד אֲפִלּוּ בִּתְמוּנָה שֶׁבְּסֵפֶר.

------------------
בַּמַּחְלְקָה
אַחֲרֵי אֲרֻחַת הָעֶרֶב שָׁאַל הָאָב אֶת בְּנוֹ:
“אוּרִי, הֲכִינוֹתָ כְּבָר אֶת שֵׁעוּרֶיךָ לְמָחָר?”
“הֲכִינוֹתִי הַכֹּל”, עָנָה אוּרִי, “חוּץ מִתַּרְגִּיל אֶחָד
בְּדִקְדּוּק”.
“וּמִפְּנֵי מָה אֵינְךָ מֵכִין אֶת הַתַּרְגִּיל הַזֶּה?” הוֹסִיף הָאָב
לִשְׁאֹל.
“יֵשׁ לִי סֵפֶר מְעַנְיֵן”, הֵשִׁיב הַנַּעַר “וַאֲנִי רוֹצֶה מְאֹד
לִקְרֹא בּוֹ”.
“וְהַתַּרְגִּיל מַה יְהֵא עָלָיו?” לֹא הִרְפָּה הָאָב מִמֶּנּוּ. אוּרִי
הֵנִיעַ בְּיָדוֹ וְאָמָר:

------------------
הַזָּקֵן הָעִלֵּג, אַךְ אִישׁ מֵהֶם לֹא יָדַע וְלֹא שָׁמַע עַל אֹדוֹתָיו
דָּבָר. רַק פַּעַם אַחַת אָמְרָה לָהּ גִּבֶּנֶת עֲנִיָּה, כִּי הַזָּקֵן
הָעִלֵּג מֵת בְּבֵית-הַחוֹלִים.
כַּאֲשֶׁר נוֹדַע הַדָּבָר לְרָחֵל, הִצְטָעֲרָה מְאֹד, שֶׁלֹּא תוּכַל
לְפַיֵּס עוֹד אֶת-הַזָּקֵן הָעִלֵּג. לִפְעָמִים נִדְמֶה הָיָה לָהּ,
שֶׁהַזָּקֵן הָעִלֵּג מַבִּיט עָלֶיהָ בְּכַעַס וְתָמִיד צִלְצְלָה
בְּאָזְנֶיהָ קִלְלָתוֹ: “יְשַׁלֵּם לָךְ ה' כְּרָעָתֵךְ!” וְגַם
בַּלַּיְלָה הָיָה נִרְאֶה אֵלֶיהָ הַזָּקֵן הָעִלֵּג בַּחֲלוֹם,

------------------
הֲשָׁבַת אֲבֵדָה
“אַבָּא, מָצָאתִי אוֹלָר!” קָרָא רָן בְּבוֹאוֹ הַבַּיְתָה.
“אֵיפֹה זֶה מָצָאתָ אוֹתוֹ?” שָׁאַל אוֹתוֹ אָבִיו.
“בִּרְחוֹב אֱלִיעֶזֶר, עַל יַד הַקּוֹלְנֹעַ”, הֵשִׁיב רָן. “רְאֵה,
אַבָּא: כַּמָּה הוּא נֶחְמָד! יֵשׁ בּוֹ שְׁנֵי לְהָבִים וּמַחֲלֵץ קָטָן.
מִזְּמַן שָׁאַפְתִּי לְאוֹלָר כָּזֶה!”
“אֱמֹר נָא לִי, בְּנִי”, שָׁאַל הָאָב אֶת רָן, “אִלּוּ אָבַד הָאַרְנָק
הַיָּפֶה שֶׁלְּךָ, הָיִיתָ מִצְטָעֵר?”
“מוּבָן מֵאֵלָיו, אַבָּא!”
“וְאִלּוּ מָצָא מִי שֶׁהוּא אֶת אַרְנָקְךָ, הֵן הָיִיתָ רוֹצֶה

------------------
אֲבָל לְהַבָּא – שָמוֹר וְזָכוֹר! אוֹי וַאֲבוֹי לְמִי שֶׁיַּמְרֶה אֶת פִּי!…” אַחֲרֵי שֶׁמַנְגְ’יָפוֹקוֹ סָלַח וּמָחַל בְּרֹב חֲסָדָיו גַּם לְפִּינוֹקְיוֹ וְגַם לְאַרְלֶקִין, קָפְצוּ כָּל הַלֵּיצָנִים וְעָלוּ עַל הַבָּמָה, הִדְלִיקוּ אֶת הַנֵּרוֹת וְהַמְּנוֹרוֹת לִכְבוֹד הַמְּאֹרָע וְהִתְחִילוּ מְכַרְכְּרִים וְרוֹקְדִים בְּכָל עֹז.
וַתְּהִי אוֹרָה וְשִׂמְחָה וְשָׂשׂוֹן וְצָהֳלָה עַד אוֹר הַבֹּקֶר.

------------------
נִתְקַבְּצוּ הַרְבֵּה צִפֳּרִים מִסָּבִיב לְגַבִּי וְשָׁרוּ בְּקֶצֶב:
“גַּבִּי הַשּׁוֹבָב! גַּבִּי יֶלֶד רָע!”
צָעַק גַּבִּי בְּקוֹל מָר: “אִמָּא! אִמָּא!”
שָׁמַע הַזָּמִיר אֶת בְּכִי גַּבִּי; מִיָּד בָּא וְגֵרַשׁ אֶת
הַצִּפֳּרִים:
“לֵכְנָה מִזֶּה, צִפֳּרִים רָעוֹת! אָסוּר לִלְעֹג לְמִסְכֵּן”.
וּלְגַבִּי אָמַר:
“לֹא טוֹב אַתָּה, גַּבִּי. אֵין לְךָ כְּלָל לֵב יְהוּדִי. צָרִיךְ
לְרַחֵם עַל הַבְּרִיּוֹת”.
“חָטָאתִי!” אָמַר גַּבִּי, “מֵהַיּוֹם הַזֶּה וָהָלְאָה אֶהְיֶה יֶלֶד

------------------
הוֹי, מַה טּוֹב הָיָה לוּ נִמְנַע מֵעֲשׂוֹת כַּדָּבָר הַזֶּה! אַךְ נָגְעָה יָדוֹ בַּגֶּפֶן, וְהִנֵּה נִלְחֲצוּ רַגְלָיו בְּחִשׁוּקֵי בַּרְזֶל.
מֵעָצְמַת הַכְּאֵב הִתְמַלְּטוּ מֵעֵינָיו גִצֵּי אֵשׁ.
הַלֵּיצָן הַמִּסְכֵּן נָפַל בַּפַּח שֶׁטָּמְנוּ הָאִכָּרִים לְרַגְלֵי הַנְּמִיּוֹת, שֶׁהָיוּ טוֹרְפוֹת אַוָּזִים וְתַרְנְגוֹלוֹת בַּכְּפָר.
פֶּרֶק עֶשְׂרִים וְאֶחָד: פִּינוֹקְיוֹ נִתְפָּס עַל-יְדֵי אִכָּר, וְהָאִכָּר מַכְרִיחַ אוֹתוּ לִשְׁמֹר אֶת לוּלוֹ, כְּכֶלֶב.

------------------
גָּדִי בְּקִנְאָה. “הוֹי, הַחֶשְׁבּוֹן הַזֶּה! בָּטוּחַ אֲנִי, שֶׁלֹּא
נוֹצַר אֶלָּא לְצָעֵר אֶת הַיְּלָדִים!”
“טִפְּשׁוֹן!” אָמְרָה לוֹ רִנָּה, “הֲרֵי יָכוֹל אַתָּה לִשְׁאֹל אֶת
אִמָּא! הִנֵּה הִיא יוֹשֶׁבֶת בַּגַּן וְסוֹרֶגֶת”.
“הַמּוֹרֶה אָסַר עָלֵינוּ לִשְׁאֹל אֶת אִמָּא אוֹ אֶת אַבָּא”,
הִתְאוֹנֵן גָּדִי.
רִנָּה חָשְׁבָה רֶגַע וְאַחַר קָרְאָה בְּשִׂמְחָה:
“יֵשׁ לִי עֵצָה: תִּשְׁאַל אֶת הָעוֹזֶרֶת. הִיא יוֹדַעַת חֶשְׁבּוֹן.
פַּעַם שָׁמַעְתִּי אֶת אִמָּא אוֹמֶרֶת לְאַבָּא, שֶׁהַחֶשְׁבּוֹנוֹת

------------------
אוּלָם תַּחַת חֶלְבּוֹן וְחֶלְמוֹן קָפַץ מִתּוֹךְ הַקְּלִפָּה אֶפְרוֹחַ עַלִּיז וְזָרִיז: הָאֶפְרוֹחַ הִשְׁתַּחֲוָה בִּנְעִימוּת וָחֵן לְפִּינוֹקְיוֹ וְאָמַר לוֹ: “חֵן-חֵן לְךָ, מַר פִּינוֹקְיוֹ, עַל שֶׁמָּנַעְתָּ מִמֶּנִּי אֶת הַטֹּרַח לִשְׁבֹּר אֶת קְלִפַּת הַבֵּיצָה! לְהִתְרָאוֹת, אֲדוֹנִי! הֱיֵה בָּרִיא וְחָזָק וֶאֱמֹר שָׁלוֹם לָקָרוֹב וְלָרָחוֹק!” וּבְדַבְּרוֹ אֶת הַדְּבָרִים הָאֵלֶּה פָּרַשׂ אֶת כְּנָפָיו וּפָרַח לוֹ דֶּרֶךְ הַחַלּוֹן הַפָּתוּחַ.
לֵב פִּינוֹקְיוֹ מֵת בְּקִרְבּוֹ מֵרֹב צַעַר.

------------------
אֵיךְ הִרְגִּישׁוּ אֶת עַצְמָם שְׁנֵי הַיְּלָדִים הָהֵם, תְּנַחֲשׁוּ
אוּלַי בְּעַצְמְכֶם, יְלָדִים.
------------------
בָּאַכְסַנְיָה. וְהַחֲבֵרָה הַיְּחִידָה וְהָאֲהוּבָה עָלֶיהָ הָיְתָה
חַכְמֹנֶת. כַּמָּה יָפֶה הָיוּ מְשַׂחֲקוֹת יָחַד! זִיוָה הָיְתָה
לוֹקַחַת חוּט, קוֹשֶׁרֶת אֵלָיו חֲתִיכַת בַּד כֵּהֶה וּמוֹבִילָה אוֹתוֹ
לְאַט עַל פְּנֵי הָאָרֶץ. חַכְמֹנֶת אוֹרֶבֶת מֵהַפִּנָּה לַבַּד
הַכֵּהֶה, מִצְטַדֶּדֶת, מִתְגַבֶּנֶת וּמִתְנַפֶּלֶת פִּתְאֹם עַל הַבַּד.
אָז מוֹשֶׁכֶת זִיוָה אֶת הַחוּט, מִתְגַּלְגֶּלֶת מִצְּחוֹק וְהַמִּשְׂחָק
מַתְחִיל שׁוּב.
מִי זֶה אוֹמֵר, שֶׁלַּחֲתוּלִים אֵין זִכָּרוֹן? אֵין זֶה נָכוֹן. הִנֵּה

------------------
אַךְ רַק הִתְחִיל לְהַעֲבִיר אֶת הַמַּקְצוּעָה עַל פְּנֵי הָעֵץ, וְהִנֵּה שׁוּב נִשְׁמַע אוֹתוֹ הַקּוֹל הַדַּק פּוֹנֶה אֵלָיו הַפַּעַם מִתּוֹךְ צְחוֹק: “חֲדַל! אַתָּה מְדַגְדֵּג אוֹתִי!” לְשֵׁמַע קְרִיאָה זוֹ נָפַל הַנַּגָּר דֻּבְדְּבָן מְלֹא קוֹמָתוֹ אַרְצָה, כְּמֻכֵּה רַעַם, וּלְאַחַר שֶׁפָּקַח אֶת עֵינָיו רָאָה אֶת עַצְמוֹ יוֹשֵׁב עַל הָרִצְפָּה.
מֵרֹב פַּחַד נִתְעַוְּתוּ פָּנָיו, וְחָטְמוֹ, שֶׁהָיָה תָּמִיד אָדֹם, הָפַךְ פִּתְאֹם סָגֹל.

------------------
הָאֶפְרֹחַ וְהֶחָתוּל הַשָּׁחוֹר
יָמִים אֲחָדִים אַחֲרֵי שֶׁיָּצְאוּ הָאֶפְרֹחִים מֵהַבֵּיצִים, אָסְפָה
אוֹתָם הַדּוֹגֶרֶת תַּחַת כְּנָפֶיהָ וְאָמְרָה לָהֶם:
“שִׁמְעוּ, יְלָדִים! בְּקָרוֹב נֵצֵא לְטַיֵּל בְּחָצֵר וּלְבַקֵּשׁ
מְזוֹנוֹת. עֲלֵיכֶם לְהִמָּצֵא תָּמִיד בְּקִרְבָתִי וְלֹא לְהִתְרוֹצֵץ
אָנֶה וָאָנָה. בַּחֲצֵר הַשָּׁכֵן יֵשׁ חָתוּל שָׁחוֹר. הוּא אַכְזָרִי
מְאֹד. אֵין הוּא מַשְׁמִיעַ שָׁאוֹן בְּלֶכְתּוֹ וְיָכוֹל לְהִתְנַפֵּל
פִּתְאֹם עַל אֶחָד מִכֶּם וְלִטְרֹף אוֹתוֹ. הִזָּהֲרוּ מִפָּנָיו!”

------------------
“אֱמֹר נָא לִי”, הוֹסִיפָה הַיּוֹנָה לִשְׁאֹל, “אוּלַי מַכִּיר אַתָּה בֵּין חֲבֵרֶיךָ לֵיצָן אֶחָד בְּשֵׁם ‘פִּינוֹקְיוֹ’?” “פִּינוֹקְיוֹ?… אַתְּ אוֹמֶרֶת ‘פִּינוֹקְיוֹ’?” קָרָא הַלֵּיצָן בְּקוּמוֹ מִכְּרֹעַ, אֲנִי – פִּינוֹקְיוֹ!" מִיָּד יָרְדָה הַיּוֹנָה לְמַטָּה עַד שֶׁהִגִּיעָה לָאָרֶץ.
הִיא הָיְתָה גְּדוֹלָה כְּתַרְנְגוֹל-הֹדוּ.
“וַדַּאי מַכִּיר אַתָּה גַּם אֶת גֶ’פֶּטוֹ?” שָׁאֲלָה הַיּוֹנָה עוֹד.

------------------
הוּא הִתְיַצֵּב מִן הַצַּד וְהִבִּיט בִּמְבוּכָה אֶל הַיְּלָדִים הָעַלִּיזִים.
“תַּלְמִיד חָדָשׁ! תַּלְמִיד חָדָשׁ!” קָרְאוּ יְלָדִים אֲחָדִים בְּבַת-אֶחָת.
וּכְרֶגַע סַבּוּהוּ וְהִתְחִילוּ חוֹקְרִים וְדוֹרְשִׁים אוֹתוֹ: מִי הוּא, מַה-שְּׁמוֹ וּמֵאַיִן הוּא בָּא.
הַיֶּלֶד נִלְחַץ אֶל הַקִּיר וְלֹא עָנָה דָבָר, רַק הִסְתַּכֵּל אֶל כָּל-צַד כִּמְבַקֵּשׁ עֶזְרָה.
“לָמָּה אֵינְךָ עוֹנֶה?” שְׁאָלָהוּ אַחַד הַיְּלָדִים, “פְּתַח פִּיךָ וֶאֱמֹר: אַתָּה תַּלְמִיד חָדָשׁ?” הַיֶּלֶד הִרְכִּין בְּרֹאשׁוֹ: כֵּן! 
------------------
הַתֻּכִּי הָיָה מְדַבֵּר גַּם בְּקוֹלוֹ שֶׁל אַמְנוֹן, אַךְ הַדְּבָרִים
לֹא הָיוּ יָפִים בְּיוֹתֵר. אֵלֶּה הָיוּ דִּבְרֵי חֲרָפוֹת, שֶׁאַמְנוֹן
הָיָה אוֹמֵר לַאֲחוֹתוֹ דִּינָה:
“טִפְּשָׁה, אֲנִי אַרְבִּיץ בָּךְ!” אוֹ “הִסְתַּלְּקִי מִפֹּה,
נֶחְצֶצֶת!”
אַמְנוֹן לֹא אָהַב בְּיוֹתֵר אֶת הַתֻּכִּי, שֶׁהָיָה לוֹ כְּמַזְכִּיר
עָוֹן וְאָמַר עָלָיו, שֶׁאֵין לוֹ שֵׂכֶל כְּלָל וְכִי הוּא מְדַבֵּר
בְּלִי טַעַם וּבְלִי הֲבָנָה.
יוֹם אֶחָד אַחַר הַצָּהֳרַיִם, כַּאֲשֶׁר יָצְאָה הָאֵם לָרְחוֹב לִקְנוֹת

------------------
הֵן עַיִן בְּעַיִן רָאִיתִי כִּי בָּנִים סוֹרְרִים נוֹפְלִים תָּמִיד בַּפַּח וְנוֹשְׂאִים אֶת עֲווֹנָם, וְאַבָּא שֶׁלִי הַמִּסְכֵּן, הֲלֹא כָּלוּ עֵינָיו מִיַּחֵל לִי! מִי יוֹדֵעַ אִם אֶמְצָאֶנּוּ עוֹד בְּבֵית הַפֵיָה! זֶה זְמַן רַב לֹא רָאִיתִי אֶת הָאָדָם הַיָּקָר הַזֶּה! מַה אֶשְׂמַח לְחַבְּקוֹ וּלְאַמְּצוֹ אֶל לִבִּי! הֲתִסְלַח לִי הַפֵיָה עַל אֲשֶׁר עוֹלַלְתִּי לָהּ? קָטֹנְתִּי מִכָּל הָחֲסָדִים אֲשֶׁר עָשְׂתָה עִמָּדִי! הֲלֹא רַק בִּזְכוּתָהּ אֲנִי חַי וְקַיָּם בָּעוֹלָם הַזֶּה! 
------------------
צָרִיךְ לְהָשִׁיב כָּל אֲבֵדָה לִבְעָלֶיהָ. הִנֵּה אֶקְרָא לְפָנֶיךָ מַה
שֶׁכָּתוּב עַל זֶה בַּתּוֹרָה”.
וְהָאָב פָּתַח סֵפֶר דְּבָרִים, פֶּרֶק כ"ב, וְקָרָא בְּאָזְנֵי בְּנוֹ
אֶת שְׁלשֶׁת הַפְּסוּקִים הָרִאשׁוֹנִים:
“לֹא תִּרְאֶה אֶת שׁוֹר אָחִיךָ אוֹ אֶת שֵׂיוֹ נִדָּחִים
וְהִתְעַלַּמְתָּ מֵהֶם; הָשֵׁב תְּשִׁיבֵם לְאָחִיךָ”.
“וְאִם לֹא קָרוֹב אָחִיךְ אֵלֶיךָ וְלֹא יְדַעְתּוֹ, וַאֲסַפְתּוֹ אֶל
תּוֹךְ בֵּיתֶךָ וְהָיָה עִמְּךָ עַד דְּרֹשׁ אָחִיךָ אוֹתוֹ וַהֲשֵׁבֹתוֹ
לוֹ”.

------------------
“רַעְיוֹן יָפֶה!”
אָמְרָה סָבְתָא וְחִבְּקָה אֶת נֶכְדָּתָהּ הַחֲכָמָה.
אִם יֵשׁ בְּדַעְתְּכֶם לִמְצֹא חֵן בְּעֵינֵי נוּרִית
וְהַאֲמִינוּ לִי שֶׁכְּדַאי הַדָּבָר,
אֵין טוֹב לָכֶם מֵאֲשֶׁר לְסַפֵּר לָהּ סִפּוּר.
רַק חָלִילָה לָכֶם מִסַּפֵּר לָהּ
סִפּוּר עָצוּב.
סִפּוּרִים עֲצוּבִים אֵין נוּרִית אוֹהֶבֶת.
------------------
“אַבָּא”, אָמַר שַׁי, “גַּם אֲנַחְנוּ רוֹצִים לְהַגִּישׁ לְאִמָּא
מַתָּנָה לְיוֹם הַהוּלֶדֶת, אַךְ אֵינֶנּוּ יוֹדְעִים אֵיפֹה לִקְנוֹת.
אוּלַי תִּרְצֶה לַעֲזֹר לָנוּ?”
“בְּחֵפֶץ לֵב, יְלָדַי!” אָמַר הָאָב, “וּמָה אַתֶּם רוֹצִים לִקְנוֹת?”
“תְּשׂוּמֶת-לֵב!” עָנָה שַׁי.
“תְּשׂוּמֶת-לֵב!” הִתְפַּלֵּא הָאָב, “מַה כַּוָּנָתְךָ בָּזֶה?”
“זֶהוּ מִין תַּכְשִׁיט בְּצוּרַת לֵב”, בֵּאֲרָה תַּמָּה.
“מִי זֶה בֵּאֵר לָךְ כָּךְ, תַּמָּתִי?” שָׁאַל הָאָב.

------------------
עָלֵינוּ אֶת הַלִּמּוּד הַזֶּה בְּכָל מִינֵי דְּרָכִים וְאָנוּ
הִתְיַחַסְנוּ אֶל שֵׁעוּר הַדִּקְדּוּק בִּרְצִינוּת רַבָּה. אוּלָם הָיוּ
בֵּינֵינוּ תַּלְמִידִים, שֶׁהָיוּ מִתְעַצְּלִים לְהָכִין אֶת
הַתַּרְגִּילִים. אַלּוּף עַצְלוּת בַּמַּחְלְקָה שֶׁלָּנוּ הָיָה
תַּלְמִיד אֶחָד, יַעֲקֹב שְׁמוֹ (אֶת שֵׁם מִשְׁפַּחְתּוֹ שָׁכָחְתִּי).
עַל-פִּי רֹב הָיָה מַעְתִּיק מֵחֲבֵרָיו, אוֹ שׁוֹאֵל מִמִּי שֶׁהוּא
מַחְבֶּרֶת וְקוֹרֵא מִתּוֹכָהּ, כְּאִלּוּ הָיְתָה שֶׁלּוֹ. הוּא יָדַע

------------------
לְמַרְאֵה הָרַכָּב הַזֶּה הָיוּ כָּל הַיְּלָדִים רוֹקְדִים מִשִּׂמְחָה וּמִתְרוֹצְצִים וְנִדְחָקִים לִתְפּסֹ מָקוֹם בְּמֶרְכַּבְתּוֹ וְלִנְסֹעַ לְאֶרֶץ הַפְּלָאוֹת הַזֹּאת הַיְּדוּעָה בְּמַפַּת הַגֵּיאוֹגְרַפְיָה בְּשֵׁם “אֶרֶץ הַמִּשְׂחָקִים”.
לָכֵן הָיְתָה הַמֶּרְכָּבָה מְלֵאָה תָּמִיד יְלָדִים רַבִּים מִבְּנֵי שְׁמוֹנֶה וְעַד שְׁתֵּים-עֶשְׂרֵה שָׁנָה, אֲשֶׁר יָשְׁבוּ בְּתוֹכָה צְפוּפִים וּדְחוּקִים, כְּדָגִים מְלוּחִים בְּחָבִית.

------------------
חַד גַּדְיָא
לְחַיָּה הַקְּטַנְטֹנֶת, יַלְדָּה יָפָה כְּבַת שָׁלשׁ, הָיוּ הַרְבֵּה
יְדִידִים: כֶּלֶב קָטָן וּשְׁמוֹ “הַב-הַב”; חֲתוּלָה לְבָנָה וְרַכָּה
וּשְׁמָהּ “רוּ-רוּ”; גְּדִי פָּעוּט וְחָבִיב וּשְׁמוֹ “מֶה-מֶה”,
וְיוֹנָה צְחוֹרָה וְקַלָּה וּשְׁמָהּ “גּוּ-גּוּ”.
בְּכָל בֹּקֶר הָיְתָה חַיָּה יוֹצֵאת לֶחָצֵר לְשַׂחֵק עִם יְדִידֶיהָ.
וּבִשְׁעַת הַסְּעֻדָּה הָיְתָה אִמָּהּ שֶׁל חַיָּה נוֹתֶנֶת אֹכֶל גַּם
לְהַב-הַב, גַּם לְרוּ-רוּ וְגַם לְמֶה-מֶה. וְכָל אֶחָד יָשַׁב
בְּפִנָּתוֹ וְאָכָל.

------------------
וַיָּשֶׂם בָּהּ אֶת-הַבָּרֶקֶת.
אָז נִתְעוֹרֵר עַם הַבָּרֶקֶת מִקָּצֶה. לִבּוֹ שָׁתַת דָּם וְרֶגֶשׁ
נְקָמָה הִרְתִּיחַ אֶת-רוּחוֹ. הַצְּעִירִים מָרֵי הַנֶּפֶשׁ נָפוֹצוּ
עַל-פְּנֵי כָּל-הָאָרֶץ וַיִּזְרְעוּ זֶרַע מַשְׂטֵמָה וְאֵיבָה לַמֶּלֶךְ
הָעָרִיץ וּלְאַנְשֵׁי בְּרִיתוֹ. וַעֲבוֹדָתָם נָשְׂאָה פֶּרִי. הַרְבֵּה
עַמִּים נִכְנָעִים הֵרִימוּ יָד בַּמֶּלֶךְ וּפָרְקוּ אֶת-עֻלּוֹ מֵעַל
צַוָּארָם. וְרוּחַ רָעָה, רוּחַ שִׂנְאָה וּמְדָנִים עָבְרָה בַּחֲצַר

------------------
מְהֵרָה הִגִּיעוּ לְאָזְנַי גַּם קְפִיצוֹת הַזְּאֵבִים מִתַּחַת לָעֵצִים
שֶׁעֲלֵיהֶם יָשַׁבְנוּ, וִילָלָה נוֹרָאָה וַאֲיֻמָּה שֶׁל הַרְבֵּה
זְאֵבִים הֶחֱרִישָׁה אֶת אָזְנָי.
" ‘עַמִּינָדָב!’ קָרָאתִי בְּקוֹל פְּחָדִים.
"אַךְ עַמִּינָדָב לֹא עָנָה. הִתְחַלְתִּי שׁוּב צוֹעֵק:
" ‘עַמִּינָדָב! עַמִּינָדָב! הוֹי, אֲנִי מְפַחֵד!’
"אֵין קוֹל וְאֵין קָשֶׁב.
" ‘בְּוַדַּאי הִתְעַלָּף’, חָשַׁבְתִּי בְּלִבִּי. וּפִתְאֹם הִתְחִיל
הֶעָנָף אֲשֶׁר יָשַׁבְתִּי עָלָיו מִתְכּוֹפֵף; נִבְהַלְתִּי מְאֹד

------------------
מַהֵר, צָרִיךְ לִטְבֹּל אֶת הַכֵּלִים!”
טְבִילַת הַכֵּלִים עֲבוֹדָה נְעִימָה הִיא, וַאֲנִי קוֹפֵץ מֵעַל גַּבֵּי
הַכֵּלִים הַיְּשָׁנִים וּמִתְחַלֵּק מֵעַל מִשְׁעֶנֶת הַמַּדְרֵגוֹת יָשָׁר
אֶל דֶּלֶת בֵּיתֵנוּ.
מִשְׁעֶנֶת הַמַּדְרֵגוֹת הַחֲלָקָה נֶעֶשְׂתָה בְּכַוָּנָה לְנוֹחִיּוּת
הַיְּלָדִים, שֶׁיּוּכְלוּ לָרֶדֶת מְהֵרָה וְלֹא לִפְסֹעַ עַל
הַמַּדְרֵגוֹת לְאַט לְאַט. חֲבָל רַק, שֶׁלֹּא הִמְצִיאוּ עֲדַיִן
בְּעִירֵנוּ מִשְׁעָנוֹת כָּאֵלֶּה, שֶׁאֶפְשָׁר יִהְיֶה לְהִתְרוֹמֵם

------------------
פּוֹנֶה לְעֶזְרַת אִמּוֹ. הָאֵם אוֹמֶרֶת לוֹ, שֶׁגַּן הַגִּמְנַסְיָה
רָחוֹק בִּשְׁבִילוֹ, לָכֵן יִלְמַד לְעֵת עַתָּה בְּגַן קָרוֹב, שֶׁגַּם
בּוֹ יֵשׁ הַרְבֵּה עֵצִים.
יוֹרָם מַסְכִּים.
בְּיוֹם הַתְחָלַת הַלִּמּוּדִים יָצְאוּ דָּנִי וְיוֹרָם מִבֵּיתָם
וּפְנֵי שְׁנֵיהֶם מַזְהִירִים מִשִּׂמְחָה וּמִגַּאֲוָה.
פַּנּוּ דֶּרֶךְ, רַבּוֹתַי!
יוֹרָם וְדָנִי
הוֹלְכִים לִלְמֹד!
------------------
תּוֹצְאוֹת תִּגְרָה זוֹ הָיוּ בּוֹלְטוֹת בְּיוֹתֵר: עַל חָטְמוֹ שֶׁל אַנְטוֹנְיוֹ נִשְׂרְטוּ שְׁתֵּי שְׂרִיטוֹת וּמִמְּעִילֹו שֶׁל גֶּ’פֶּטוֹ נֶעֶקְרוּ שְׁנֵי כַּפְתּוֹרִים.
אַף-עַל-פִּי-כֵן, לְאַחַר שֶׁנִּתְקָרְרָה דַּעְתָּם, הוֹשִׁיטוּ שְׁנֵיהֶם יָדָם זֶה לָזֶה וְנִשְׁבְּעוּ שׁוּב לִהְיוֹת יְדִידִים נֶאֱמָנִים עַד יוֹמָם הָאַחֲרוֹן.
גֶּ’פֶּטוֹ שָׂם אֶת בּוּל-הָעֵץ תַּחַת זְרוֹעוֹ, הוֹדָה לַנַּגָּר אַנְטוֹנְיוֹ עַל הַטּוֹבָה אֲשֶׁר עָשָׂה עִמּוֹ וּפָנָה לָלֶכֶת, כְּשֶׁהוּא צוֹלֵעַ עַל יְרֵכוֹ.

------------------
אַחֲרֶיהָ אֶת-בִּתָּהּ וַתְּמַהֵר הַחוּצָה; אַךְ הַזָּקֵן חָמַק, עָבַר
וְעִקְּבוֹתָיו לֹא נוֹדָעוּ.
“רַע מְאֹד הַמַּעֲשֶׂה אֲשֶׁר אַתְּ עוֹשָׂה, בִּתִּי!” הוֹסִיפָה אִמָּהּ
לְהוֹכִיחַ אוֹתָהּ, “כַּמָּה פְּעָמִים הִזְהַרְתִּיךְ, לְבִלְתִּי לָעֹג
לַעֲנִיִּים וּלְאֻמְלָלִים? הִזָּהֲרִי שֶׁלֹּא אוֹסִיף עוֹד לְדַבֵּר
אִתָּךְ בָּזֶה!”
אַךְ רָחֵל הָיְתָה יַלְדָּה עַקְשָׁנִית וְלֹא שָׁתָה לִבָּהּ לְקִלְלַת
הַזָּקֵן וּלְתוֹכְחוֹת אִמָּהּ, וַתּוֹסֶף לָלֶכֶת בִּשְׁרִירוּת לִבָּהּ
הָרָע.

------------------
כְּתִיבַת שְׁמוֹ “גָּדִי”. לְפִי דַּעְתּוֹ הָיָה זֶה הַשֵּׁם הַיָּפֶה
בְּיוֹתֵר בָּעוֹלָם וְהוּא הִתְגָּאָה בּוֹ מְאֹד. הוּא בִּקֵּשׁ
מֵאִמּוֹ, שֶׁתִּרְקֹם אֶת שְׁמוֹ הַיָּפֶה הַזֶּה עַל הַמִּמְחָטוֹת
שֶׁלּוֹ, עַל תִּיק הָאֹכֶל וְעַל כָּל מַה שֶׁשַּׁיָּךְ לוֹ.
יוֹם אֶחָד רָאֲתָה הַמּוֹרָה אֶת גָּדִי עוֹמֵד לוֹ עַל יַד הַקִּיר
שֶׁבְּמִסְדְּרוֹן בֵּית-הַסֵּפֶר וְכוֹתֵב בִּשְׁקִידָה רַבָּה אֶת
הַשֵּׁם “גָּדִי” בְּעֶפְרוֹנוֹת צֶבַע.
“גָּדִי, מָה אַתָּה עוֹשֶׂה?” גָּעֲרָה בּוֹ הַמּוֹרָה, “מַדּוּעַ אַתָּה

------------------
הוֹשִׁיטָה לוֹ אֶת הַשִּׁילִינְגְ וְאָמְרָה: “לֵךְ קְנֵה אֶת הָרְפוּאָה,
אַךְ אַל תְּאַבֵּד עוֹד”. הַיֶּלֶד שָׂמַח מְאֹד וְנִכְנַס
לְבֵית-הַמִּרְקַחַת. גַּם נָעֳמִי שָׂמְחָה מְאֹד; אוּלַם בְּאוֹתוֹ
יוֹם לֹא אָכְלָה שׁוֹקוֹלַד…
------------------
בֵּין עֲדַת הַקַּבְּצָנִים וְהַיְּצוּרִים הָעֲלוּבִים הָאֵלֶּה הָיוּ עוֹבְרוֹת מִזְּמַן לִזְמַן מֶרְכָּבוֹת, שֶׁבָּהֶן יָשְׁבוּ שׁוּעָלִים, עוֹרְבִים וְעוֹפוֹת דּוֹרְסִים אֲחֵרִים.
“וְהֵיכָן הוּא שְׂדֵה-הַפְּלָאוֹת?” שָׁאַל פִּינוֹקְיוֹ.
“כִּשְׁנֵי צְעָדִים מִפֹּה”, הָיְתָה הַתְּשׁוּבָה.
בְּצֵאתָם מִן הָעִיר הִגִּיעוּ לְשָׂדֶה אֶחָד, שֶׁלֹא נִבְדַּל בְּשׁוּם דָּבָר מִכָּל הַשָּׂדוֹת הָאֲחֵרִים.
“הִנֵּה בָּאנוּ!” אָמַר הַשּׁוּעָל, “עַתָּה קוּם וַחֲפֹר בְּיָדֶיךָ גֻּמָּה וְשִׂים בָּהּ אֶת מַטְבְּעוֹתֶיךָ”.

------------------
שֶׁעָצַר אֶת הַתְּנוּעָה לִכְבוֹדָהּ, בֵּרְכָה אוֹתוֹ לְשָׁלוֹם
וְהִגִּישָׁה לוֹ אֶת הַשּׁוֹשַׁנָּה בְּחִבָּה רַבָּה.
------------------
“וּכְלוּם אֵינֶנִּי יֶלֶד טוֹב?” “וַדַּאי שֶׁאֵינְךָ יֶלֶד טוֹב! יְלָדִים טוֹבִים מַקְשִׁיבִים לְקוֹל הוֹרֵיהֶם, וְאַתָּה…?” “אֲנִי… אֶת חֲטָאַי אֲנִי מַזְכִּיר… אֵינֶנִּי מַקְשִׁיב”.

------------------
“לֹא הַרְחֵק מִכָּאן נִרְאָה בַּיָּם כָּרִישׁ גָּדוֹל מְאֹד… עֲנָקִי!” “הַאָמְנָם?… אוּלַי הוּא הַכָּרִיש אֲשֶׁר בָּלַע אֶת אָבִי?” “אָנוּ יוֹרְדִים אֶל חוֹף הַיָּם לִרְאוֹתוֹ, הֲרוֹצֶה אַתָּה לָלֶכֶת עִמָּנוּ? בּוֹא, בּוֹא, נֵלֵךְ!” “לֹא, אֲנִי אֵלֵךְ לְבֵית-הַסֵּפֶר”.
“חֲדַל לְךָ מִבֵּית-הַסֵּפֶר! לְבֵית-הַסֵּפֶר אֶפְשָׁר לָלֶכֶת גַּם מָחָר.
שִׁעוּר אֶחָד, יוֹתֵר, שִׁעוּר אֶחָד פָּחוֹת – חֲמוֹרִים הָיִינוּ וַחֲמוֹרִים נִהְיֶה”.
“וּמַה יֹאמַר הַמּוֹרֶה?” “יֹאמַר מַה שֶׁיֹּאמַר.

------------------
תָאֲרוּ נָא לְעַצְמְכֶם, אֵפוֹא, אֶת תִּמְהוֹנוֹ הַגָּדוֹל בִּרְאוֹתוֹ, כִּי בִּן-לַיְלָה צָמְחוּ אָזְנָיו וְהָיוּ כְּשְׁתֵּי מִבְרָשׁוֹת אֲרֻכּוֹת.
הוּא קָפַץ מִיָּד לְבַקֵּשׁ רְאִי, וְכֵיוָן שֶׁלֹּא מְצָאוֹ, יָצַק מַיִם לְתוֹךְ הַקְּעָרָה, הִסְתַּכֵּל בָּהֶם וְרָאָה מַרְאֶה, שֶׁלֹּא שִׂמַּח אוֹתוֹ כְּלָל וּכְלָל: הוּא רָאָה קִשּׁוּט חָדָשׁ לְרֹאשׁוֹ – זוּג אָזְנֵי חֲמוֹר לִתְהִלָּה וּלְתִפְאֶרֶת! 
------------------
מִיָּד אֶל הָרֶפֶת, נִכְנַס לְתוֹכָהּ וְצָעַק צְעָקָה גְדוֹלָה וּמָרָה.
“מַה קָּרָה? לָמָּה תִּצְעַק כָּכָה?” נִבְהֲלוּ הָרוֹפֵא וְהַדּוֹדָה
רָחֵל.
“פְּזִיזָה מֵתָה!” בָּכָה מִיכָאֵל מָרָה.
“לֹא נָכוֹן!” קָרְאָה אֱלִישֶׁבַע בְּקוֹל בּוֹכִים, “אִי אֶפְשָׁר!”
כָּל בְּנֵי הַבַּיִת נִכְנְסוּ אֶל הָרֶפֶת וּלְעֵינֵיהֶם נִגְלְתָה
תְּמוּנָה כַּזֹּאת: עַל יַד חוֹר הַקִּיר, בְּזָוִית הָרֶפֶת, מֻטָּל
נָחָשׁ מֵת, שֶׁקְּצֵה זְנָבוֹ עֲדַיִן מִתְנוֹעֵעַ קְצָת וּפְזִיזָה

------------------
לִפְנֵי הַקְּפִיצָה הָאַחֲרוֹנָה, אָמַר פִּינוֹקְיוֹ לְאָבִיו: “עַכְשָׁו, אַבָּא, עֲלֵה וּרְכַב עַל כְּתֵפַי וֶאֱחֹז בִּי יָפֶה יָפֶה.
וְהַשְּׁאָר – עָלַי וְעַל צַוָּארִי”.
לְאַחַר שֶׁיָּשַׁב גֶ’פֶּטוֹ עַל כִּתְפֵי בְּנוֹ, קָפַץ פִּינוֹקְיוֹ, מָלֵא עֹז וּבִטָּחוֹן, לְתוֹךְ הַמַּיִם וְהִתְחִיל לִשְׂחוֹת.
הַיָּם הָיָה שָׁקֵט וְחָלָק כִּרְאִי; הַיָּרֵחַ הֵאִיר בְּאוֹרוֹ הַמָּלֵא, וְהַכָּרִישׁ יָשַׁן שֵׁנָה עַזָּה, עַד שֶׁגַּם יְרִיַּת תּוֹתָח לֹא הָיְתָה מְעִירָה אוֹתוֹ מִשְּׁנָתוֹ.

------------------
לֶכְתָּהּ הַבַּיְתָה, הוֹדְתָה הָאֵם הַמְּאֻשֶּׁרֶת לְאַיָּה וּלְאִמָּהּ
עַל הַכְנָסַת הָאוֹרְחִים וְאָמְרָה, שֶׁלְּעוֹלָם לֹא תִּשְׁכַּח אֶת
הַחֶסֶד שֶׁעָשׂוּ עִם בִּתָּהּ. מֵאָז הָיוּ שְׁתֵּי הַמִּשְׁפָּחוֹת
קְשׁוּרוֹת בְּרִגְשֵׁי יְדִידוּת וְגַם אַיָּה וְרָחֵל הָיוּ לִידִידוֹת
טוֹבוֹת.
------------------
נַזֶּלֶת. סָבָא הוֹשִׁיב אוֹתָהּ עַל כִּסֵּא, לָחַץ בְּרַגְלוֹ
בַּדַּוְשָׁה וְהַכִּסֵּא הִתְחִיל לְהִתְרוֹמֵם לְאַט לְאָט. הָיָה זֶה
נָעִים מְאֹד. אַחַר שָׂם סָבָא עַל מִצְחוֹ אֶת הָרְאִי הַמַּצְחִיק,
הִבִּיט לְתוֹךְ גְּרוֹנָהּ שֶׁל לֶלָה וְאָמָר:
" ‘אַ!’… אִמְרִי, לֶלָה: ‘אַ!’ "
סָבָא שֶׁלָּהּ אוֹהֵב לְהַצְּחִיק אוֹתָהּ.
לְאַחַר שֶׁאָמְרָה לֶלָּה “אַ”, אָמַר לָהּ סָבָא:
" ‘אֶ’!… עַכְשָׁו אִמְרִי: ‘אֶ!’ "
לֶלָה אָמְרָה “אֶ”; אָז דִּגְדֵּג סָבָא בִּגְרוֹנָהּ בְּמַקֵּל קָטָן

------------------
“אוֹיָה, מִבְּשָׂרִי חָזִיתִי זאֹת!” קָרָא פִּינוֹקְיוֹ, “אַךְ מֵעַכְשָׁו אֵדַע לְהִזָּהֵר”.
“נִרְאֶה, אִם תְּקַיֵּם דְּבָרְךָ אוֹ לֹא”.
פִּינוֹקְיוֹ לֹא עָנָה דָּבָר; הוּא הִשְׁתַּחֲוָה לַפֵיָה הַטּוֹבָה, שֶׁהָיְתָה לוֹ לְאֵם, וְיָצָא מִן הַבַּיִת, כְּשֶׁהוּא רוֹקֵד וּמְצַפְצֵף מִשִּׂמְחָה.
תּוֹךְ שָׁעָה אַחַת הִסְפִּיק פִּינוֹקְיוֹ לְהַזְמִין אֶת כָּל יְדִידָיו.

------------------
עָנָה הַפֶּחָמִי, "חֲשַׁבְתִּיךָ לְיֶלֶד מִסְכֵּן מְחֻסָּר עֲבוֹדָה לְכַלְכָּלַת נַפְשׁוֹ; עַתָּה יָדַעְתִּי כִּי מִשֵּׁבֶט הָעַצְלָנִים אַתָּה, “וְאִם רָעֵב אַתָּה מְאֹד, אֵין לְךָ טוֹב מֵאֲשֶׁר לֶאֱכֹל מַשֶׁהוּ מֵעַצְלָנוּתְךָ; וְאוּלָם הִשָּׁמֵר לְנַפְשְׁךָ פֶּן תֵּחָנֵק!” אַחֲרֵי רְגָעִים אֲחָדִים עָבַר בְּאוֹתוֹ רְחוֹב בַּנַּאי, שֶׁנָּשָׂא עַל כְּתֵפוֹ סַל מָלֵא סִיד.

------------------
וְהַיּוֹדְעִים אַתֶּם מִי הָיְתָה מִפְלֶצֶת זוֹ? זֶה הָיָה כָּרִישׁ נוֹרָא וְאָיֹם, אוֹתוֹ הַכָּרִיש שֶׁנִּזְכַּר לֹא אַחַת בְּסִפּוּרֵנוּ, וּבִגְלַל הָאֵימָה שֶׁהֵטִיל מִסָּבִיב וּבִגְלַל רַעַבְתָנוּתוֹ הַיְּתֵרָה נִקְרָא בְּשֵׁם “אֵימַת הַדַּיָּגִים וְהַדָּגִים”.

------------------
לְאַחַר שֶׁעָזְבוּ הָרוֹפְאִים אֶת הַבַּיִת, נִגְּשָׁה הַפֵיָה אֶל פִּינוֹקְיוֹ, הִנִּיחָה אֶת יָדָהּ עַל מִצְחוֹ וְנוֹכְחָה לָדַעַת, כִּי קַדַּחַת עַזָּה אָחֲזָה אוֹתוֹ.
מִיָּד הֵמֵסָּה בְּמַיִם אֲבָקָה לְבָנָה, הִגִּישָׁה אֶת כּוֹס הָרְפוּאָה לַחוֹלֶה וְאָמְרָה לוֹ רַכּוֹת: “שְׁתֵה נָא אֶת הַתְּרוּפָה הַזֹּאת וְהִבְרֵאתָ”.
פִּינוֹקְיוֹ הֵצִיץ בַּכּוֹס, הִתְהַפֵּךְ עַל מִשְׁכָּבוֹ וְשָׁאַל בְּקוֹל תַּחֲנוּנִים: “הַמְתוּקָה הִיא הַתְּרוּפָה, אוֹ מָרָה?” “מָרָה הִיא.

------------------
“גָּדִי הַמִּסְכֵּן”, אָמְרָה רִנָּה, “הִנֵּה הוּא יוֹשֵׁב זֶה חֲצִי
שָׁעָה עַל שְׁאֵלָה בְּחֶשְׁבּוֹן וְאֵינֶנּוּ יָכוֹל לִפְתֹּר אוֹתָהּ”.
“וּבַמֶּה אָשֵׁם כָּאן הַמּוֹרֶה?” שָׁאֲלָה הָאֵם.
“מִפְּנֵי שֶׁאֵין הוּא מַרְשֶׁה לִשְׁאֹל עֵצָה מִשּׁוּם אִישׁ”, עָנְתָה
רִנָּה.
“לֹא, רִנָּה!” אָמְרָה הָאֵם, “אֵין הַמּוֹרִים לְחֶשְׁבּוֹן אֲנָשִׁים
רָעִים. יְלָדִים הַחוֹשְׁבִים כָּךְ טוֹעִים טָעוּת גְּדוֹלָה. קַל מְאֹד
לְהַאֲשִׁים אֲחֵרִים… וְעַתָּה שִׁלְחִי נָא אֵלַי אֶת גָּדִי עִם סֵפֶר
הַחֶשְׁבּוֹן שֶׁלּוֹ”.

------------------
בְּלֵיצָן שֶׁכָּזֶה אוֹמֵר אֲנִי לָצֵאת לְסִבּוּב עַל פְּנֵי אֶרֶץ רַבָּה, לָנוּד מִמָּקוֹם לְמָקוֹם וּלְהַרְוִיחַ אֶת לַחְמִי בְּכָבוֹד.
מַה דַּעְתְּךָ?” “הַפְלֵא וָפֶלֶא, דַּיְסָה!” נִשְׁמַע פִּתְאֹם קוֹל דַּק מְאֹד.
כִּשְׁמֹעַ גֶּ’פֶּטוֹ אֶת הַכִּנּוּי “דַּיְסָה” אָדְמוּ פָּנָיו מִכַּעַס כְּעַגְבָנִיָּה בְּשֵׁלָה וְהוּא קָרָא אֶל הַנַּגָּר בְּקוֹל עַז: “מִפְּנֵי מַה אַתָּה מַעֲלִיב אוֹתִי?” “מִי זֶה מַעֲלִיב אוֹתְךָ?” "הִנֵּה קָרָאתָ לִי בְּשֵׁם “דַּיְסָה!” “אֲנִי? חֲלִילָה לִי! 
------------------
לִילִי הִרְגִּישָׁה, כִּי הַלִּוּוּי הַזֶּה גּוֹרֵם לְאִמָּא שֶׁלָּהּ
הַרְבֵּה טֹרַח וְאִבּוּד זְמַן וְלָכֵן בִּקְּשָׁה מִמֶּנָּה, שֶׁתִּתֵּן
לָהּ לָלֶכֶת לְבַדָּהּ.
“הֲרֵי אֲנִי כְּבָר גְּדוֹלָה”, טָעֲנָה לִילִי, “וַאֲנִי יוֹדַעַת
לְהִזָּהֵר. הַרְבֵּה מֵחַבְרוֹתַי בָּאוֹת לְבֵית-הַסֵּפֶר לְבַדָּן”.
הָאֵם סֵרְבָה בַּתְּחִלָּה. אוּלָם בְּאַחַד הַיָּמִים, בִּהְיוֹתָהּ
עֲסוּקָה מְאֹד, נֶעֶתְרָה לְבַקָּשַׁת בִּתָּהּ.
“בִּתִּי”, אָמְרָה הָאֵם, “עָלַיִךְ לְהִזָּהֵר מְאֹד, מְאֹד. מוּטָב

------------------
וְהִנֵּה נִרְאֲתָה בַּחַלּוֹן עַלְמָה נֶחְמָדָה וְלָהּ שֵׂעָר כָּחֹל וּפָנִים לְבָנִים, כִּפְנֵי בֻּבָּה מֵחַרְסִינָה: עֵינֶיהָ הָיוּ עֲצוּמוֹת וְיָדֶיהָ שְׁלוּבוֹת עַל לִבָּהּ, וּבְלִי הָנִיד שְׂפָתַיִם הִפְטִירָה בְּקוֹל מוּזָר וַחֲרִישִׁי: “בַּבַּיִת הַזֶּה אֵין אִישׁ: הַכֹּל מֵתוּ”.
“תְּנִינִי נָא אַתְּ לְהִכָּנֵס!” בִּקֵּשׁ פִּינוֹקְיוֹ בְּקוֹל תַּחֲנוּנִים.
“הֲלֹא גַּם אֲנִי מַתִּי!” “מַתְּ? וְלָמָּה עוֹמֶדֶת אַתְּ עַל-יַד הַחַלּוֹן?” “אֲנִי מְחַכָּה לַאֲרוֹנִי”.

------------------
רְחוֹבוֹת הַמּוֹשָׁבָה הָמוּ הָמוֹן רַב, וְכֻלָּם הָיוּ טְרוּדִים מְאֹד; הַכֹּל עָבְרוּ כָּאן, הַכֹּל הָיוּ עֲסוּקִים, אֵלֶּה בְּכֹה וְאֵלֶּה בְּכֹה.
אִי-אֶפְשָׁר הָיָה לִמְצֹא אַף הוֹלֵךְ-בָּטֵל אֶחָד, וַאֲפִלּוּ לְאוֹר הַנֵּר.
“הִנֵּה כִּי כֵן”, אָמַר פִּינוֹקְיוֹ, אֲשֶׁר שָׂנֵא עֲבוֹדָה מִטִּבְעוֹ.
“אֶרֶץ זוֹ לֹא בִּשְׁבִילִי נוֹצְרָה! אֲנִי לֹא נוֹצַרְתִּי לַעֲבוֹדָה!” בֵּין כֹּה וָכֹה וְהָרָעָב הִתְחִיל לְהָצִיק לוֹ מְאֹד, כִּי זֶה עֶשְׂרִים וְאַרְבַּע שָׁעוֹת לֹא בָּא אֹכֶל אֶל פִּיו.

------------------
הוּא הִבִּיט מִתַּחַת לַסַּפְסָל – אֵין אִישׁ; הֵצִיץ בָּאָרוֹן, שֶׁהָיָה תָּמִיד סָגוּר, וְגַם שָׁם לֹא מָצָא דָּבָר; הִסְתַּכֵּל בַּסַּל הַמָּלֵא שְׁבָבִים וּנְסֹרֶת – לֹא-כְלוּם; פָּתַח אֶת הַדֶּלֶת וְהִבִּיט הַחוּצָה, אַךְ גַּם שָׁם לֹא רָאָה נֶפֶשׁ חַיָּה.
מִי אֵפוֹא הוּא זֶה שֶבִּקֵּשׁ רַחֲמִים מִמֶּנּוּ? “אֲנִי מֵבִין!” קָרָא הַנַּגָּר, כְּשֶׁהוּא מִצְטַחֵק.

------------------
גַּם הִיא רוֹצָה לְשַׂחֵק
בְּאַחַד הָרְחוֹבוֹת הַצְּדָדִיִּים מְשַׂחֲקִים יְלָדִים וִילָדוֹת
בְּכַדּוּר-יָד לָבָן. מִתְרוֹצְצִים הֵם אָנֶה וָאָנָה לִתְפֹּשׂ אֶת
הַכַּדּוּר, הַקּוֹפֵץ וּמִשְׁתּוֹבֵב כְּמוֹהֶם. הַרְבֵּה מֶרֶץ
וְהִתְלַהֲבוּת מַשְׁקִיעִים הַיְּלָדִים בְּמִשְׂחָקָם וְאֵינָם רוֹאִים
דָּבָר לִפְנֵיהֶם, חוּץ מֵהַכַּדּוּר הַנִּכְסָף. נִשְׁמָעוֹת קְרִיאוֹת
זֵרוּז וּנְזִיפוֹת מִתּוֹךְ מְשׁוּבָה וְצָהֳלָה:
“תְּפֹס! תְּפֹס!”
“זָרִיז כְּצָב!”
“אֵין כָּמוֹךָ!”
“צִפּוֹר עֹפֶרֶת!”
“אֵלָי! אֵלָי!”

------------------
הַבָּרֶקֶת הַזֹּאת. וּסְגֻלָּה מְיֻחֶדֶת לַבָּרֶקֶת שֶׁלָּהֶם: בִּהְיוֹת
בְּנֵי הָעָם עוֹשִׂים אֶת-הַטּוֹב וְהַיָּשָׁר בְּעֵינֵי הָאֱלֹהִים,
וְהֵאִירָה הַבָּרֶקֶת בְּאוֹר יְקָרוֹת, בְּאוֹר שֶׁל שַׁלְוָה וָנֹעַם,
וְרַבָּה הַבְּרָכָה בַּשָּׂדוֹת וּבָאֲסָמִים. אוּלָם אִם חָטֹא יֶחֶטְאוּ
לֵאלֹהִים, וּבָרְקוּ נִיצוֹצוֹת מִתּוֹךְ הָאֶבֶן הַיְּקָרָה הַזֹּאת,
וְהָיוּ לְאֵשׁ צָרֶבֶת, הַמְּכַלָּה מִגָּדִישׁ וְעַד קָמָה. וְהָאֲנָשִים
עוֹבְדֵי אֲדָמָה וְרוֹעֵי צֹאן, לֹא יָרֵעוֹ וְלֹא יַשְׁחִיתוּ וְלִבָּם

------------------
בָּרִאשׁוֹנָה נִבְהֲלָה הָאֵם מִפְּנֵי הָרַעְיוֹן לְהִפָּרֵד מֵעַל
בִּתָּהּ. אַךְ מִכֵּוָן שֶׁלְּפִי פְּקֻדַּת הָרוֹפֵא הָיָה עָלֶיהָ וְעַל
אַבָּא שֶׁל נָעֳמִי לִנְסֹעַ לְמַעְיְנוֹת הָרְפוּאָה שֶׁבְּחוּץ לָאָרֶץ,
קִבְּלָה אֶת הַצָּעַת אֲחוֹתָהּ לְהַשְׁאִיר אֶצְלָהּ אֶת בִּתָּהּ
לִשְׁנֵי חֳדָשִׁים.
שָׁאֲלוּ אֶת נָעֳמִי:
“אַתְּ רוֹצָה לִנְסֹעַ אֶל הַדּוֹד לַכְּפָר?”
“כֵּן”, עָנְתָה נָעֳמִי בְּשִׂמְחָה, “אֲנִי רוֹצָה מְאֹד”.
הֲיוֹדְעִים אַתֶּם, מַדּוּעַ שָׂמְחָה נָעֳמִי כָּל כָּךְ לִנְסֹעַ אֶל

------------------
כֵּיוָן שֶׁלֹּא הָיוּ הָעֵצִים מַסְפִּיקִים כְּדֵי לִצְלוֹתוֹ, קָרָא לְאַרְלֶקִין וּלְפּוֹלִישִׁינֶל וְאָמַר לָהֶם: “הֲבִיאוּ נָא אֶת הַלֵּיצָן הַתָּלוּי שָׁם עַל מַסְמֵר.
נִדְמֶה לִי, כִּי הוּא עָשׂוּי מֵעֵץ יָבֵשׁ מְאֹד, וְאִם אַשְׁלִיכֵהוּ לְתוֹךְ הָאֵשׁ, יִצָּלֶה צָלִי כָּרָאוּי וְיִהְיֶה טוֹב לְמַאֲכָל”.

------------------
“אַל תִּכְעַס יַעֲקֹב, לֹא עָלַי וְלֹא עַל הַיְּלָדִים. הֲיוֹדֵעַ אַתָּה,
מִי זֶה קָרָא אֶת כָּל הַמִּלִּים שֶׁשָּׁמַעְתָּ?”
“מֵי?”
“הַתֻּכִּי!”
“עַל אֵיזֶה תֻּכִּי אַתְּ מְדַבֶּרֶת? הֲלֹא אֵין לָכֶם כְּלָל תֻּכִּי!”
“שְׁמַע וַאֲסַפֵּר לָךְ”, אָמְרָה הָאֵם, “מַכִּירָה אַחַת נָסְעָה
לְחוּץ-לָאָרֶץ וְהִשְׁאִירָה אֶת הַתֻּכִּי שֶׁלָּהּ בְּבֵיתֵנוּ זֶה
חֹדֶשׁ יָמִים. וְהַיְּלָדִים לִמְּדוּ אוֹתוֹ לְדַבֵּר אֶת הַמִּלִּים
הָאֵלֶּה וְעוֹד מִלִּים. זֶהוּ תֻּכִּי מְעַנְיֵן מְאֹד”.

------------------
“מֵהַיּוֹם וָהָלְאָה”, קָרָא הָאִכָּר בְּפַחַד, “בְּחַיַּי נִשְׁבַּעְתִּי אִם יָבוֹא בְּשַׂר דָּגִים אֶל פִּי! לֹא תַּעֲנוּג גָּדוֹל הוּא לְנַתֵּחַ דָּג מְבֻשָּׁל וְלִמְצֹא בְּקִרְבּוֹ זְנַב חֲמוֹר!” “אַף דַּעְתִּי כָּך”, עָנָה הַלֵּיצָן בִּצְחוֹק, “וְאוּלָם עָלַי לְהוֹסִיף, כִּי לְאַחַר שֶׁהִשְׂבִּיעוּ הַדָּגִים אֶת נַפְשָׁם בִּבְשַׂר הַחֲמוֹר, שֶׁכִּסָּה אוֹתִי מִכַּף רֶגֶל וְעַד קָדְקֹד, הִגִּיעוּ עַד הָעֲצָמוֹת… כְּלוֹמַר, עַד הָעֵץ.

------------------
פִּתְאֹם הִפְסִיק פִּינוֹקְיוֹ אֶת הִרְהוּרָיו: נִדְמָה לוֹ, כִּי הוּא שׁוֹמֵעַ בְּקִרְבָתוֹ אִוְשַׁת עָלִים קַלָּה.
הוּא הִפְנָה אֶת רֹאשׁוֹ וְהִבְחִין בָּאֲפֵלָה בִּשְׁתֵּי דְמֻיּוֹת שְׁחֹרוֹת, כִּשְׁנֵי צְלָלִים, הוֹלְכוֹת וּמִתְקָרְבוֹת אֵלָיו בַּחֲשַׁאי.
הֵן הָיוּ עֲטוּפוֹת בְּשַׂקֵּי פֶּחָם, וַחֲבוּשִׁים כּוֹבָעִים גְּבוֹהִים הַמְּכַסִּים אֶת עֵינֵיהֶן.

------------------
“הַשְׁמַעְתֶּם? הוּא הֶעֱלִיב אֶת כֻּלָּנוּ! הוּא קָרָא לָנוּ ‘זְבוּבִים’!” “פִּינוֹקְיוֹ, קוּם וּבַקֵּשׁ סְלִיחָה וּמְחִילָה… וְאִם לֹא – מָרָה תִּהְיֶה אַחֲרִיתְךָ!” “גִּיר-גִּיר!” קָרָא פִּינוֹקְיוֹ וְשָׁלַח לָשׁוֹן לְעֻמָּתָם.
“פִּינוֹקְיוֹ, אוֹי וַאֲבוֹי יִהְיֶה לְךָ!” “גִּיר-גִּיר!” חָזַר פִּינוֹקְיוֹ.

------------------
“הִזָּהֵר, פִּינוֹקְיוֹ, הַמִּפְלֶצֶת מַדְבִּיקָה אוֹתְךָ! הִשָּׁמֵר לְךָ, פֶּן תֹּאבַד!” וּפִּינוֹקְיוֹ שָׂחָה – לֹא שָׂחָה, הוּא דָּאָה כְּעַל כַּנְפֵי רוּחַ.
הִנֵּה קָרַב אֶל הַסֶּלַע וּכְבָר הוֹשִׁיטָה לוֹ הַגְּדִיָּה אֶת רַגְלֶיהָ הַקְּטַנּוֹת, לַעֲזֹר לוֹ לְטַפֵּס לְמַעְלָה… אַךְ! הַמּוֹעֵד עָבַר! הַמִּפְלֶצֶת הִשִּׂיגָה אוֹתוֹ.

------------------
עָפְרָה וְהַבֻּבָּה שֶׁלָּהּ
הַרְבֵּה צַעֲצוּעִים קִבְּלָה עָפְרָה הַשְּׁחַרְחֹרֶת, כַּאֲשֶׁר מָלְאוּ
לָהּ אַרְבַּע שָׁנִים: דֹּב גְּדוֹל, דֹּב קָטָן, כֶּלֶב מְסֻלְסָל,
שָׁפָן לָבָן וְעוֹד צַעֲצוּעִים. עָפְרָה שָׂמְחָה מְאֹד עַל הַמַּתָּנוֹת
הַיָּפוֹת וּשְׁתֵּי עֵינֶיהָ הַשְּׁחוֹרוֹת הִבְרִיקוּ מֵאֹשֶׁר.
בְּיִחוּד שָׂמְחָה עָפְרָה עַל הַבֻּבָּה הַגְּדוֹלָה שֶׁקִּבְּלָה מֵאֵת
סָבְתָא. זוֹ הָיְתָה בֻּבָּה יָפָה מְאֹד. הִיא הָיְתָה לְבוּשָׁה
שִׂמְלַת מֶשִׁי כְּחֻלָּה, חֲבוּשָׁה מִגְבַּעַת קַשׁ מְקֻשֶּׁטֶת

------------------
תָּאֲרוּ לְעַצְמְכֶם אֶת תִּמְהוֹנָם הַגָּדוֹל שֶׁל הַתַּלְמִידִים, בִּרְאוֹתָם בַּכִּתָּה לֵיצָן! צְחוֹק גָּדוֹל פָּרַץ מִפִּיהֶם לְמַרְאֶה צוּרָתוֹ הַמְּשֻנָּה.
כָּל הַדַּרְדָּקִים קָרְבוּ מִיָּד אֶל הַמְּלָאכָה: אֶחָד מָשַׁךְ בְּכוֹבָעוֹ.
הַשֵּׁנִי בִּמְעִילֹו, הַשּׁלִישִׁי נִגַּשׁ לַעֲשׂוֹת לוֹ שָׂפָם שֶׁל דְּיוֹ, וְאַחֲרוֹן אַחֲרוֹן הִגְדִּיל לַעֲשׂוֹת: הוּא נִסָּה לִקְשֹׁר לוֹ בְּרַגְלָיו חֲבָלִים דַּקִּים, לְמַעַן הַרְקִידוֹ כְּלֵיצָן.

------------------
לִי. כְּשֶׁקָּרָא אוֹתוֹ הַמּוֹרֶה לָבוֹא לְפָנָיו, נִגַּשׁ עִם
הַמַּחְבֶּרֶת שֶׁלִּי וְהִתְחִיל קוֹרֵא מִתּוֹכָהּ. בִּשְׁעַת קְרִיאָתוֹ
הֵעִיר הַמּוֹרֶה, שֶׁהוּא מִתְפַּלֵּא, שֶׁכֹּה מְעַטּוֹת הַשְּׁגִיאוֹת
בַּעֲבוֹדָתוֹ. אֲחָדִים מֵהַתַּלְמִידִים, שֶׁיָּדְעוּ אֶת הָעִנְיָן,
הֶחֱלִיפוּ בֵּינֵיהֶם מַבָּטִים וְהִצְטַחֲקוּ. הַמּוֹרֶה הִרְגִּישׁ
בַּדָּבָר וְשָׁאַל אֶת יַעֲקֹב: ‘הַאִם מִי שֶׁהוּא עָזַר לָךְ?’
‘לֹא!’ עָנָה יַעֲקֹב וְהֶעֱמִיד פָּנִים שֶׁל נֶעֱלָב, ‘אִישׁ לֹא עָזַר
לִי’.

------------------
אַךְ פִּתְאֹם רָאָה מֵעַל לְרֹאשׁוֹ גַּחֲלִילִית, וְהוּא קָרָא לָהּ וְאָמַר: “גַּחֲלִילִיתִי, חֲבִיבָתִי, חַלְצִינִי נָא מִן הַמֵּצַר!” “יֶלֶד מִסְכֵּן!” עָנְתָה הַגַּחֲלִילִית וְהִבִּיטָה בּוֹ בְּחֶמְלָה.

------------------
“הוֹי, צִרְצָרִי יַקִּירִי!” קָרָא פִּינוֹקְיוֹ וְהִשְׁתַּחֲוָה לְפָנָיו אַפַּיִם אַרְצָה.

------------------
הַנַּעַר יָדַע, שֶׁהַנְּחָשִׁים נִמְשָׁכִים אַחֲרֵי הַנְּגִינָה
וּבְוַדַּאי יִקְרַב אֲלֵיהֶם.
הַנַּעַר הָיָה אַמִּיץ לֵב. הוּא לֹא הִתְרַגֵּשׁ וְלֹא צָעַק, כִּי אִם
הוֹצִיא מִכִּיסוֹ אֶת קַלְעוֹ, שָׂם בּוֹ אֶבֶן וְכִוֵּן לְרֹאשׁ
הַנָּחָשׁ. הָאֶבֶן פָּגְעָה בְּעֵינוֹ שֶׁל הַנָּחָשׁ.
מֵרֹב כְּאֵב נִדְהַם הַנָּחָשׁ וְאַחַר רֶגַע נָפַל לָאָרֶץ.
“אַבָּא!” קָרָא הַנַּעַר, “שָׁם עַל יַד הָעֵץ מוּטָל נָחָשׁ. קוּם פְּגַע
בּוֹ!”
הָרוֹעֶה תָּפַס אֶת מַקְלוֹ הֶעָבֶה וְהָאָרֹךְ וְהֵמִית אֶת
הַנָּחָשׁ.

------------------
זְמַן רַב נִסָּה לִמְשֹׁל בְּרוּחוֹ, אַךְ סוֹף-סוֹף לֹא יָכֹל לְהִתְאַפֵּק עוֹד וְהוּא… הִתְעַטֵּשׁ בְּקוֹל תְּרוּעָה גְּדוֹלָה.
עֲטִישָׁה זוֹ עוֹדְדָה אֶת רוּחוֹ שֶׁל אַרְלֶקִין שֶׁעָמַד כָּל הַזְּמַן עָצוּב וּמְדֻכָּא.
הוּא גָחַן אֶל פִּינוֹקְיוֹ וְלָחַשׁ בְּאָזְנוֹ: “סִימָן טוֹב וּמַזָּל טוֹב, אֶחָא! אֲדוֹנֵנוּ הוֹאִיל לְהִתְעַטֵּש.
אוֹת הוּא כִּי חָמַל עָלֶיךָ, נִצַּלְתָּ!” כָּל בְּנֵי-הָאָדָם רְגִילִים בִּשְׁעַת רַחֲמִים לִבְכּוֹת, אוֹ לְהַעֲמִיד פָּנִים כְּבוֹכִים.
לֹא כֵן מַנְגְ’יָפוֹקוֹ.

------------------
לְחַכְמֹנֶת יֵשׁ זִכָּרוֹן נִפְלָא. בְּבוֹא זִיוָה לְאַחַר שָׁנָה,
הִכִּירָה אוֹתָהּ חַכְמֹנֶת מִיָּד וּמֵרֹב שִׂמְחָה הִתְחִילָה
לְהִתְחַכֵּךְ לְרַגְלֶיהָ וְלִנְהֹם נְהִימוֹת חִבָּה.
אַךְ חַכְמֹנֶת נִשְׁתַּנְּתָה קְצָת. הִיא נֶעֶשְׂתָה רְצִינִית וְאֵינָהּ
מְחַבֶּבֶת עוֹד אֶת מִשְׂחַק הַחֶבֶל וְהַבָּד. מִתְהַלֶּכֶת הִיא
בְּנַחַת וְאוֹהֶבֶת מְאֹד לְטַפֵּס עַל בִּרְכֵּי זִיוָה. וּבְשָׁעָה
שֶׁזִּיוָה מְלַטֶּפֶת אוֹתָהּ וּמְדַגְדֶּגֶת אוֹתָהּ בְּצַוָּארָהּ,

------------------
הַפַּעַם לֹא עָנְתָה רוּתִי מְאוּמָה. הִיא צָנְחָה קְצָת מַטָּה.
עֵינֶיהָ הָיוּ עֲצוּמוֹת לְמֶחֱצָה.
“אַ!” קָרְאָה עָפְרָה, “אַתְּ עֲיֵפָה, מִסְכֵּנָה. אַתְּ רוֹצָה
לִישׁוֹן… טוֹב, שִׁכְבִי קְצָת עָלֵי וַאֲנִי אָשִׁיר לָךְ שִׁיר
עֶרֶשׂ”.
וְעָפְרָה הִתְחִילָה לָשִׁיר:
"נוּמִי, נוּמִי, בֻּבָּתִי,
נוּמִי, נוּמִי יָפָתִי!
אַ – אַ – אַ – אַ!"
כְּשֶׁנִּכְנְסָה הָאֵם אַחֲרֵי רְגָעִים אֲחָדִים לַחֲדַר הַיְּלָדִים,
מָצְאָה אֶת בִּתָּהּ הַקְּטַנָּה נִשְׁעֶנֶת עַל גַּב הַכִּסֵּא

------------------
“הֲיִתָּכֵן שֶׁבְּנִי יִהְיֶה מְפֻנָּק כָּל כָּךְ! לֹא טוֹב הַדָּבָר! חַיָּב אָדָם לִלְמֹד מִנְעוּרָיו לֶאֱכֹל הַכֹּל, עַל כָּל צָרָה שֶׁלֹא תָּבוֹא, כִּי מִי יוֹדֵעַ מַה יֵּלֵד יוֹם, הֲלֹא הַכֹּל בִּידֵי שָׁמַיִם”.
“נְכוֹנִים דְּבָרֶיךָ!” עָנָה פִּינוֹקְיוֹ, “וְאַף-עַל-פִּי-כֵן, לֹא אֹכַל לְעוֹלָם פֵּרוֹת בִּקְלִפָּתָם, כִּי כָּל קְלִפָּה מְעוֹרֶרֶת בִּי גֹּעַל-נֶפֶשׁ”.
גֶ’פֶּטוֹ טוֹב-הַלֵּב הוֹצִיא מִכִּיסוֹ אוֹלָר, קִלֵּף בְּסַבְלָנוּת אֶת הָאַגַסִּים וְהִנִּיחַ אֶת קְלִפָּתָם בִּקְצֵה הַשֻּׁלְחָן.

------------------
“וְהַפֵיָה שֶׁלְּךָ?” “בֵּין כָּךְ וּבֵין כָּךְ כְּבָר אֵחַרְתִּי לָשׁוּב… וְאִם אֲאַחֵר עוֹד שָׁעָה, אֵין בְּכָך כְּלוּם”.
“מִסְכֵּן שֶׁלִּי! וְאִם תִּכְעַס הַפֵיָה?” “מַה לַעֲשׂוֹת? תִּכְעַס לָהּ, תִּתְרַעֵם קְצָת וְתֵרָגַע”.
בֵּינָתַיִם הִגִּיעַ הַלַּיְלָה, לֵיל חשֶׁךְ וַאֲפֵלָה.
פִּתְאֹם רָאוּ הַיְּלָדִים מֵרָחוֹק אוֹר וּלְאָזְנֵיהֶם הִגִּיַע קוֹל פַּעֲמוֹנִים וְשׁוֹפָר, וְהַקּוֹל קוֹל חֲרִישִׁי וְנָעִים וְדַק כְּזִמְזוּם הָיַּתּוּשׁ.
“הִנֵּה הִגִּיעָה!” קָרָא פְּתִילָה וְקָפַץ מִמְּקוֹמוֹ.

------------------
“סוֹבְבוּ אֶת הַמַּפְתֵּחַ וְהַדֶּלֶת תִּפָּתַח”, נִשְׁמַע אוֹתוֹ קוֹל מִבִּפְנִים.
פִּינוֹקְיוֹ סוֹבֵב אֶת הַמַּפְתֵּחַ וְהַדֶּלֶת נִפְתְּחָה מִיָּד.
כְּשֶׁנִּכְנְסוּ פִּינוֹקְיוֹ וְאָבִיו לְתוֹךְ הַבַּיִת, הִבִּיטוּ כֹּה וָכֹה וְלֹא רָאוּ אִיש.
“מִי כָּאן בַּעַל-הַבַּיִת?” שָׁאַל פִּינוֹקְיוֹ מִשְׁתָּאֶה.
“אֲנִי, כָּאן לְמַעְלָה!” הָאָב וּבְנוֹ נָשְׂאוּ אֶת עֵינֵיהֶם לַתִּקְרָה וְרָאוּ עַל אַחַת הַקּוֹרוֹת אֶת הַצְּרָצַר-הַדַּבְּרָן.

------------------
וְכִי מַה קָּרָה אֶת פִּינוֹקְיוֹ? הָבָה אֲסַפֵּר לָכֶם זֹאת, קוֹרְאַי הַקְּטַנִּים וְהַחֲבִיבִים.
הִנֵּה מַה שֶׁקָּרָהוּ: כְּשֶׁהֵקִיץ פִּינוֹקְיוֹ מִשְּׁנָתוֹ, הִתְגָּרֵד רֵאשִׁית כָּל בְּרֹאשׁוֹ וּפִתְאֹם הִרְגִּישׁ… הַגִּידוּ נָא, אַדְרַבָּה, מַה הִרְגִּישׁ? הוּא הִרְגִּישׁ, לְחֶרְדָּתוֹ הַגְּדוֹלָה, כִּי אָזְנָיו גָּדְלוּ כְּדֵי רֶבַע אַמָּה! כַּיָּדוּעַ לָכֶם, הָיוּ לוֹ לַלֵּיצָן, מִיּוֹם צֵאתוֹ לַאֲוִיר הָעוֹלָם, אָזְנַיִם קְטַנְטַנּוֹת, עַד שֶׁכִּמְעַט קָשֶׁה הָיָה לִרְאוֹתָן.

------------------
הָיְתָה הָאֳנִיָּה הַזֹּאת טְעוּנָה לֹא רַק בָּשָׂר כָּבוּשׁ בְּקֻפְסוֹת פַּח, אֶלָּא גַּם צְנִימִים, יַיִן, צִמּוּקִים, גְּבִינָה, קָפֶה, סֻכָּר, נֵרוֹת וְגַפְרוּרֵי דּוֹנַג.
כָּל הָאוֹצָר הַזֶּה כִּלְכֵּל אוֹתִי שְׁתֵּי שָׁנִים תְּמִימוֹת; אַךְ כַּיּוֹם הַזֶּה נִשְׁאֲרוּ רַק שְׁיָרִים; הַמַּחְסָן נִתְרוֹקֵן, וְהַנֵּר הַזֶּה שֶׁאַתָּה רוֹאֶה לְפָנֶיךָ הוּא הָאַחֲרוֹן…” “וּמַה יִהְיֶה אַחַר-כָּךְ?” “אַחַר-כָּךְ, יַקִּירִי, תִּהְיֶה חֶשְׁכַת צַלְמָוֶת”.
“אִם כֵּן, אַבָּא, אַל נָא נְאַבֵּד זְמַן לְבַטָּלָה.

------------------
הַשּׁוֹפֵט שָׁמַע בִּתְשׂוּמֶת-לֵב מְרֻבָּה אֶת כָּל דְּבָרָיו.
הִשְׁתַּתֵּף גַּם בְּצַעֲרוֹ שֶׁל פִּינוֹקְיוֹ עַל אָבְדַן כֵּסְפּוֹ, וְהַדָּבָר, כַּנִּרְאֶה, נָגַע עַד לִבּוֹ.
לְאַחַר שֶׁגָּמַר הַלֵּיצָן אֶת טַעֲנוֹתָיו, שָׁלַח הַשּׁוֹפֵט אֶת יָדוֹ אֶל הַפַּעֲמוֹן וְצִלְצֵל בּוֹ.
לְקוֹל קְרִיאָתוֹ הוֹפִיעוּ שְׁנֵי כַּלְבֵי-צֹאן, לְבוּשִׁים מַדֵּי שׁוֹטְרִים.

------------------
הַבִּיטוּ נָא: חֲמִשָּה מַטְבְּעוֹת זָהָב!” וּבְדַבְּרוֹ הֶרְאָה לָהֶם אֶת מַטְבְּעוֹת הַזָּהָב שֶׁנָּתַן לוֹ מַנְגְ’יָפוֹקוֹ בְּמַתָּנָה.
צִלְצוּל הַמַּטְבְּעוֹת אִמֵּת אֶת דְּבָרָיו לִשְׁנֵי הַיְּדִידִים: הַשּׁוּעָל הוֹשִׁיט שֶׁלֹא בְּמִתְכַּוֵּן אֶת רַגְלוֹ הַצּוֹלַעַת, וְהֶחָתוּל פָּקַח אֶת שְׁתֵּי עֵינָיו; אַךְ בִּן-רֶגַע נִכְפְּפָה שׁוּב רֶגֶל הַשּׁוּעָל, וְעֵינֵי הֶחָתוּל נֶעֶצְמוּ כְּבָרִאשׁוֹנָה, בְּלִי שֶׁפִּינוֹקְיוֹ יַרְגִּישׁ בַּדָּבָר.

------------------
“הַיּוֹצֵא מִזֶּה”, אָמַר פִּינוֹקְיוֹ נִרְעָשׁ מִדִּבְרֵי הַשּׁוּעָל, “כִּי אִם אַנִּיחַ אֶת כָּל חֲמֵשֶׁת הַמַּטְבְּעוֹת שֶׁלִּי, אֲקַבֵּל בִּמְקוֹמָם כַּמָּה מַטְבְּעוֹת בְּעֵרֶךְ?” “אֵין לְךָ חֶשְׁבּוֹן קַל מִזֶּה,” עָנָה הַשּוּעָל, “נַנִּיחַ, כִּי כָּל מַטְבֵּעַ יָבִיא לְךָ חֲמֵשׁ מֵאוֹת; הַכְפֵּל אֵפוֹא חֲמֵשׁ מֵאוֹת בְּחָמֵשׁ וְתִמְצָא מִמָּחֳרַת הַבֹּקֶר אַלְפַּיִם וַחֲמֵשׁ מֵאוֹת מַטְבְּעוֹת זָהָב נוֹצְצִים”.
“פִּלְאֵי פְּלָאִים!” קָרָא פִּינוֹקְיוֹ בְּקָפְצוֹ מִשִׂמְחָה.

------------------
חֻצְפָּה זוֹ גָּרְמָה לְגֶ’פֶּטוֹ צַעַר גָּדוֹל מְאֹד, וְהוּא פָּנָה אֶל הַלֵּיצָן וְאָמַר: “הוֹי, בֵּן מֵבִישׁ! עוֹדְךָ גֹּלֶם, טֶרֶם סִיַּמְתִּי לַעֲשׂוֹתְךָ, וּכְבָר אַתָּה מֵעֵז פָּנִים כְּנֶגֶד אָבִיךָ יוֹצֶרְךָ… רַע הַדָּבָר, בְּנִי רַע!” וּבְדַבְּרוֹ מָחָה דִּמְעָה מֵעַל פָּנָיו.
וְהִנֵּה אַךְ גָּמַר לַעֲשׂוֹת אֶת רַגְלֵי הַלֵּיצָן, הִרְגִּישׁ מִיָּד בְּעִיטָה בְּאַפּוֹ.
“כָּךְ נָאֶה לִי!” מִלְמֵל גֶּ’פֶּטוֹ לְעַצְמוֹ.

------------------
רָאֲתָה אַיָּה, שֶׁלֹּא תּוּכַל לְהַצִּיל דָּבָר מִפִּי הַקְּטַנְטֹנֶת,
לָקְחָה אוֹתָהּ בְּיָדָהּ וְאָמְרָה: “בּוֹאִי אֵלֵינוּ וּתְשַׂחֲקִי
בַּבֻּבָּה הַיָּפָה שֶׁלִּי, וְאִמָּא שֶׁלִּי תֵּלֵךְ לִקְרֹא לְאִמָּא
שֶׁלָּךְ”.
בַּבַּיִת סִפְּרָה אַיָּה לְאִמָּהּ עַל הַיַּלְדָּה הַתּוֹעָה. מִיָּד
תִּלְפְנָה הָאֵם לַמִּשְׁטָרָה, שֶׁבְּבֵיתָהּ נִמְצֵאת יַלְדָּה
קְטַנְטֹנֶת בַּעֲלַת עֵינַיִם כְּחֻלּוֹת וְתַלְתַּלֵּי זָהָב וּשְׁמָהּ
רָחֵל, אוֹ כְּפִי שֶׁהַיַּלְדָּה אוֹמֶרֶת – יָחֵל. אַחֲרֵי שָׁעָה,

------------------
אָרַךְ לוֹ מְאֹד. נִדְמָה לוֹ, כִּי עָבַר כְּבָר יוֹתֵר מֵחֹדֶשׁ יָמִים.
גַּם עָפְרָה וְשׁוּלַמִּית הָיוּ נִגָּשׁוֹת לִרְאוֹת, אִם יֶשְׁנָם
כְּבָר אֶפְרֹחִים, אַךְ לֹא רָאוּ כְּלוּם. כְּשֶׁהָיְתָה הַדּוֹגֶרֶת
יוֹרֶדֶת בִּצְוָחָה וּבְרַעַשׁ פַּעַם בַּיּוֹם לֶאֱכֹל, הָיוּ הַיְּלָדִים
רוֹאִים אֶת הַבֵּיצִים וְהִנֵּה אֵינָן לְבָנוֹת כְּבָרִאשׁוֹנָה, כִּי
אִם חוּמוֹת קְצָת. הַיְּלָדִים חָשְׁבוּ, כִּי הַבֵּיצִים מְקֻלְקָלוֹת
הֵן.
וְהִנֵּה בַּיּוֹם הָרִאשׁוֹן שֶׁל חוֹל הַמּוֹעֵד פֶּסַח, כְּשֶׁנִּכְנַס

------------------
וְהִנֵּה נִדְמָה לוֹ לְפִּינוֹקְיוֹ, כִּי מִישֶׁהוּ מְדַבֵּר אֵלָיו בְּקוֹל עָצוּר, כִּמְעַט בְּלִי נִשְׁמָע: “טִפֵּשׁ קָטָן! שׁוּב הָלַכְתָּ בִּשְׁרִירוּת לִבְּךָ הָרַע; לָכֵן תִּנָּחֵם בְּאַחֲרִיתְךָ!” פִּינוֹקְיוֹ נִבְהַל וְהֶעֱבִיר עֵינָיו הֵנָּה וָהֵנָּה, לָדַעַת מֵאַיִן הִגִּיעוּ הַמִּלִּים הַלָּלוּ, אַךְ לֹא רָאָה דָּבָר.
הַחֲמוֹרִים רָצוּ.
הַמֶּרְכָּבָה עָשְׂתָה אֶת דַּרְכָּה בְּדֶרֶךְ הַמֶּלֶךְ, הַיְּלָדִים נָמוּ אֶת שְׁנָתָם בְּתוֹךְ הַמֶּרְכָּבָה וּפְּתִילָה הִשְׁמִיעַ קוֹל נַחֲרָה גְּדוֹלָה.

------------------
מֵהַיְּלָדִים וְהַשַּׁרְשֶׁרֶת מִמֶּנִּי”.
“תְּשׂוּמֶת-לֵב!?” תָּמְהָה הָאֵם, “הֲרֵי זוֹ מַשְׂכִּית נֶחְמָדָה!”
אָז סִפֵּר לָהּ הָאָב אֶת כָּל הַמַּעֲשֶׂה. הָאֵם צָחֲקָה וְלִטְּפָה אֶת
רֹאשׁ יְלָדֶיהָ.
“תַּבִּיטִי, אִמָּא, מַה יֵשׁ בִּפְנִים”, אָמְרָה תַּמָּה.
אִמָּא פָּתְחָה אֶת הַמַּשְׂכִּית וְרָאֲתָה אֶת תְּמוּנַת הָאָב
וְהַיְּלָדִים.
“זוֹהִי תְּשׂוּמֶת-לֵב מְיֻחֶדֶת בְּמִינָהּ”, קָרְאָה הָאֵם וְנָשְׁקָה
אֶת הַיְּלָדִים וְאֶת אֲבִיהֶם. וּבַבַּיִת הָיְתָה אוֹרָה וְשִׂמְחָה.
------------------
סַקְרָנוּתוֹ שֶׁל פִּינוֹקְיוֹ הָלְכָה וְגָבְרָה, וּבְלִי בּשֶׁת פָּנִים וְדֶרֶךְ-אֶרֶץ פָּנָה אֶל הַנַּעַר הַמְּדַבֵּר אֵלָיו וְאָמַר: “אוּלַי תּוּכַל לְהַלְווֹת לִי עַד מָחָר חָמֵשׁ אֲגוֹרוֹת?” “בְּרָצוֹן הָיִיתִי מַלְוֶה לְךָ”, עָנָה הַנַּעַר בְּלָצוֹן, “אַךְ לְצַעֲרִי הַגָּדוֹל, אֵינִי יָכוֹל לַעֲשׂוֹת זֹאת הַיּוֹם”.
“בְּחָמֵשׁ אֲגוֹרוֹת אֶמְכּרֹ לְךָ אֶת מְעִילִי”, אָמַר פִּינוֹקְיוֹ.
“לָמָה לִי מְעִילְךָ שֶׁנַּעֲשָׂה מִנְּיָר עָבֶה? אִם יֵרֵד חֲלִילָה גֶשֶׁם הֲלֹא יִדְבַּק הַמְּעִיל אֶל בְּשָׂרִי”.

------------------
גַּם שׁוּלַמִּית הַקְּטַנָּה קָרְאָה בְּהִתְרַגְּשׁוּת:
“הוֹי, הוֹי! אֶפְלֹחִים קְטַנְטַנִּים!”
“אִמָּא!” אָמַר רְאוּבֵן, “נִקַּח אֶת הָאֶפְרֹחִים וְנַכְנִיס אוֹתָם
הַבַּיְתָה, פֹּה נוֹשֶׁבֶת רוּחַ”.
“כֵּן, כֵּן!” קָרְאוּ הַיְּלָדוֹת, “נִקַּח אוֹתָם הַבַּיְתָה”.
“לֹא, יְלָדִים”, אָמְרָה הָאֵם, “לָאֶפְרֹחִים טוֹב לִהְיוֹת תַּחַת
כַּנְפֵי אִמָּם, הִיא תְּחַמֵּם אוֹתָם”.
“וְאֹכֶל?” שָׁאֲלָה שׁוּלַמִּית, “וַדַּאי לְעֵבִים הַמִּסְכֵּנִים!”
“לֹא”, אָמְרָה הָאֵם, “אֵין הֵם רְעֵבִים עַכְשָׁו. הֵם אָכְלוּ מִתּוֹךְ

------------------
הַכָּתוּב בְּמַחְבֶּרֶת הַדִּקְדּוּק".
“הֲרֵי זֶה יִגְזֹל הַרְבֵּה זְמַן וַאֲנִי נִדְבַּרְתִּי עִם חֲבֵרַי
לָלֶכֶת הַיּוֹם לַקּוֹלְנֹעַ!”
“לוּ חָשַׁבְתָּ קֹדֶם רֶגַע אֶחָד,” אָמְרָה הָאֵם, “לֹא הָיִיתָ צָרִיךְ
לְאַבֵּד עַכְשָׁו הַרְבֵּה זְמָן. תֵּדַע לְהַבָּא לְהִזָּהֵר”.
צְבִי נֶאֱנַח וְנִגַּשׁ מִיָּד לַעֲבוֹדָה. הוּא כָּתַב שְׁתֵּי שָׁעוֹת
רְצוּפוֹת עַד אֲשֶׁר הֶעְתִּיק אֶת כָּל הָעֲבוֹדָה.
מוּבָן מֵאֵלָיו, שֶׁבְּאוֹתוֹ יוֹם לֹא הָלַךְ צְבִי לַקּוֹלְנֹעַ.
------------------
אֲבִיהֶם, שֶׁנִּכְנַס בְּרֶגַע זֶה הַבָּיְתָה. “יִקְבְּעוּ לָהּ מָקוֹם
מְיֻחָד בְּתֵבָה וְשָׁם תִּישָׁן”.
“מַדּוּעַ?!” קָרָא מִיכָאֵל בְּאִי-רָצוֹן, “מָה אִכְפַּת לְךָ, אַבָּא?
הֲלֹא הַחֲתוּלִים נְקִיִּים הֵם!”
“אָמְנָם כֵּן”, אָמַר הָאָב, “הַחֲתוּלִים נְקִיִּים הֵם וּבְכָל זֹאת לֹא
טוֹב לִישׁוֹן עִם חָתוּל בְּמִטָּה אַחַת, מִפְּנֵי שֶׁהוּא נִמְצָא
בְּכָל מָקוֹם טָמֵא. אָסוּר לָכֶם גַּם לְהַרְשׁוֹת לַחֲתוּלָה,
שֶׁתְּלַקֵּק בִּלְשׁוֹנָהּ אֶת יְדֵיכֶם וּפְנֵיכֶם; פִּיהָ מָלֵא

------------------
עָלֵינוּ לְהִמָּלֵט מִכָּאן”.
“לְהִמָּלֵט? כֵּיצַד?” “עָלֵינוּ לָצֵאת מִפִּי הַכָּרִישׁ וְלִקְפֹּץ הַמַּיְמָה”.
“רַעְיוֹן יָפֶה מְאֹד, בְּנִי יַקִּירִי, אַךְ מָה אֶעֱשֶׂה וְאֵין אֲנִי יוֹדֵעַ לִשְׂחוֹת!” “אֵין בְּכָךְ כְּלוּם; אַתָּה תִּרְכַּב עַל כְּתֵפַי וַאֲנִי – שַׂחְיָן מְנֻסֶּה אָנֹכִי, וְאֲבִיאֲךָ אֶל חוֹף בָּטוּחַ”.

------------------
הַחֲסִידָה! הַזָּמִיר מְבַקֵּשׁ לְהָשִׁיב אֶת גַּבִּי הַבַּיְתָה, כִּי
הִבְטִיחַ לִהְיוֹת יֶלֶד טוֹב”. אָמְרָה הַחֲסִידָה: “הַרְבֵּה יְלָדִים
דַּרְכָּם לְהַבְטִיחַ וְרַק מְעַטִּים מְקַיְּמִים אֶת הַבְטָחָתָם.
אֵינֶנִּי מַאֲמִינָה לוֹ”.
שָׁבָה הַקַּנָּרִית וְאָמְרָה לַזָּמִיר: “אֵין הַחֲסִידָה מַאֲמִינָה,
כִּי יְקַיֵּם גַּבִּי אֶת הַבְטָחָתוֹ”.
עָף הַזָּמִיר בִּכְבוֹדוֹ וּבְעַצְמוֹ. בָּא לִפְנֵי הַחֲסִידָה וְאָמָר:
“שָׁלוֹם רַב לָךְ, הַחֲסִידָה! סִלְחִי נָא, חֲבִיבָה, לְגַבִּי. עֲשִׂי
זֹאת לְמַעֲנִי”.

------------------
אוֹתָה שָׁעָה נִשְׁמַע בַּמְּעָרָה קוֹל דַּק מִן הַדַּק: “הַצִּילֵנִי נָא, אַלִּידוֹר! אִם אֵינְךָ מַצִּילֵנִי, הֲרֵי אֲנִי עוֹמֵד לִהְיוֹת נִצְלֶה בְּשֻׁמָּן רוֹתֵחַ!” הַכֶּלֶב הִכִּיר מִיָּד אֶת קוֹל פִּינוֹקְיוֹ וְהֵבִין, כִּי הַקּוֹל יוֹצֵא מִתּוֹךְ הַדָּבָר הֶעָטוּף קֶמַח אֲשֶׁר בִּידֵי הַדַּיָּג.
מֶה עָשָׂה? קָפַץ קְפִיצָה גְּדוֹלָה, תָּפַס בְּשִׁנָּיו אֶת הַגּוּף הַמְּקֻמָּח, אֲחָזוֹ בִּזְהִירוּת רַבָּה וּכְחֵץ מִקֶּשֶׁת נָס מִן הַמְּעָרָה.

------------------
– שֵׁם הָעָם הַזֶּה כְּשֵׁם הָאֶבֶן; “עַם הַבָּרֶקֶת” יִקָּרֵא לוֹ.
וְיוֹשֵׁב הוּא בֵּין הָרִים נִשָּׂאִים מַהֲלַךְ יוֹם אֶחָד מִזֶּה
מִזְרָחָה שָׁמֶשׁ. אוּלָם רְאֵה הִזְהַרְתִּיךָ – אַל תִּגַּע בּוֹ
לְרָעָה, פֶּן תִּנָּחֵם בְּאַחֲרִיתֶךָ. כִּי אָכֵן נִפְלָא הָעָם
הַקָּטָן הַזֶּה וְנִפְלָאָה שִׁבְעָתַיִם הִיא אַבְנוֹ, אֶבֶן הַבָּרֶקֶת
אֲשֶׁר לוֹ. וְקָשׁוּר הוּא הָעָם הַזֶּה אֶל הַבָּרֶקֶת בְּחַבְלֵי
אוֹרָהּ, אֲשֶׁר לֹא יִנָּתֵקוּ. אֶת-כָּל-חַיֵיהֶם הֵם רוֹאִים בְּזֹהַר

------------------
אָמְנָם בְּיוֹתֵר; יֵשׁ אֲפִילּוּ חֲשָׁשׁ, שֶׁהָעֶגְלוֹן יַצְלִיף עָלָיו
בְּשׁוֹטוֹ. וְאַף-עַל-פִּי-כֵן לֹא יְוַתֵּר זֹהַר עַל נְסִיעָה כַּזֹּאת,
כִּי הוּא טוֹעֵם בָּהּ טַעַם גַּן-עֵדֶן.
יוֹם אֶחָד רָאָה זֹהַר עַל יַד בֵּיתוֹ עֲגָלָה עוֹבֶרֶת לְאִטָּהּ. עַל
הָעֲגָלָה עָמַד אֲרוֹן גְּדוֹל, שֶׁהִסְתִּיר אֶת הָעֶגְלוֹן. זוֹ הָיְתָה
הִזְדַּמְּנוּת נִפְלָאָה לִנְסֹעַ: לֹא הָיָה כָּל חֲשָׁשׁ לִטְעֹם אֶת
שׁוֹטוֹ שֶׁל הָעֶגְלוֹן. זֹהַר מִהֵר לְהֵאָחֵז בַּמּוֹט וְהִתְחִיל

------------------
“מוּכָן וּמְזֻמָּן אֲנִי לָתֵת לְךָ אַרְבַּע אֲגוֹרוֹת”, עָנָה הַפֶּחָמִי, “אִם תַּעֲזֹר לִי לְהָבִיא לְבֵיתִי אֶת שְׁתֵּי עֶגְלוֹת-הַפֶּחָם שֶׁלִּי”.
“מַה זָרִים דְּבָרֶיךָ, אֲדוֹנִי!” עָנָה פִּינוֹקְיוֹ כְּנֶעֱלָב, “הַאִם חֲמוֹר אֲנִי כִּי אֶהְיֶה מוֹשֵׁךְ עֲגָלוֹת!” “אִם כֵּן, נִרְאֶה כִּי טָעִיתִי” 
------------------
“אוֹמְרִים, כִּי בֵּן סוֹרֵר וּמוֹרֶה הוּא, פֶּרֶא אָדָם”.
“עֲלִילָת דְּבָרִים הִיא וְלֹא יוֹתֵר!” “כְּלוּם מַכִּיר אַתָּה אֶת פִּינוֹקְיוֹ זֶה?” “כָּךְ, קְצָת!” עָנָה פִּינוֹקְיוֹ.
“וּמַה טִיבוֹ שֶׁל יֶלֶד זֶה, לְדַעְתְּךָ?” שָׁאַל הַזָּקֵן.

------------------
וַאֲנִי, הֵן… הוֹי, אִלּוּ יָדַעְתָּ אֶת כָּל הַמּוֹצְאוֹת אוֹתִי, כַּמָּה נִסְיוֹנוֹת קָשִׁים נִתְנַסֵיתִי!… אוֹתוֹ יוֹם שֶׁבּוֹ מָכַרְתָּ, אָבִי מַחְמַל נַפְשִׁי, אֶת מְעִילְךָ, כְּדֵי לִקְנוֹת לִי סֵפֶר-לִמּוּד, בְּעֶצֶם הַיּוֹם הַהוּא רַצְתִּי לְתֵאַטְרוֹן הַלֵּיצָנִים, וַאֲדוֹנֵיהֶם מַנְגְּ’יָפוֹקוֹ רָצָה לְשָׂרְפֵנִי בָּאֵשׁ; וְאוֹתוֹ אָדוֹן נָתַן לִי חֲמִשָּׁה מַטְבְּעוֹת זָהָב לִמְסֹר אוֹתָם לְךָ, אַךְ אֲנִי פָּגַשְׁתִּי חָתוּל וְשׁוּעָל וְהֵם הֵבִיאוּ אוֹתִי לַמָּלוֹן “הַסַּרְטָן הָאָדֹם”, וְשָׁם
------------------
וּבְדַבְּרָהּ אֶת הַדְּבָרִים הָאֵלֶּה, נֶעֶלְמָה הָעַלְמָה וְהַחַלּוֹן נִסְגַּר מֵאֲחֲרֶיהָ.
“הוֹי, עַלְמָה נֶחְמָדָה, בַּעֲלַת הַשֵּׂעָר הַכָּחֹל!” קָרָא פִּינוֹקְיוֹ, “אָנָא, פִּתְחִי אֶת הַדֶּלֶת! חוּסִי עַל נַעַר מִסְכֵּן, פֶּן יִפֹּל בִּידֵי גַּזְלָ…” קוֹלוֹ נִתַּק פִּתְאֹם.
הוּא הִרְגִּישׁ כִּי שְׁתֵּי יָדַיִם תְּפָסוּהוּ בְּצַוָּארוֹ וְאָזְנָיו הָחְרְשׁוּ מִצַּעֲקַת הָרוֹדְפִים.

------------------
הַשְּׂמָאלִית, הִרְכִּינָה רֹאשָׁהּ לְצַד שְׂמֹאל וְעָצְמָה אֶת
עֵינֶיהָ.
“יָפֶה?” שָׁאֲלָה עָפְרָה.
“יָפֶה מְאֹד”, הִסְכִּימָה רוּתִי.
“אֶת הַסִּפּוּר הַזֶּה סִפַּרְתִּי בְּנֶשֶׁף הַחֲנֻכָּה, שֶׁהָיָה
בַּגַּן וְכָל הָאֲנָשִׁים אָמְרוּ, כִּי אֲנִי סִפַּרְתִּי יָפֶה. אִמָּא
נָשְׁקָה אוֹתִי אָז הַרְבֵּה נְשִׁיקוֹת וְאָמְרָה, שֶׁגַּם אֲנִי צִפּוֹר
קְטַנָּה. חַ-חַ-חַ! הִיא אָמְרָה זֹאת בִּצְחוֹק. לֹא כֵן?”
“כֵּן”, הִסְכִּימָה רוּתִי.
“אַתְּ רוֹצָה לִשְׁמֹעַ עוֹד סִפּוּר?” שָׁאֲלָה עָפְרָה.

------------------
“הוֹשַׁע-נָא, פִּינוֹקְיוֹ, הוֹשַׁע-נָא! הַצִּילֵנִי מִמָּוֶת!” פִּינוֹקְיוֹ לֹא הָיָה רַע מִטִּבְעוֹ.

------------------
כְּשֶׁפִּינוֹקְיוֹ נִכְנַס לְתוֹךְ הַצְּרִיף, הוּרַם כְּבָר הַמָּסָךְ וְהַהַצָּגָה הִתְחִילָה.
עַל הַבָּמָה נִמְצְאוּ אַרְלֶקִין וּפּוֹלִישִׁינֶל.
הֵם הִתְקוֹטְטוּ בֵּינֵיהֶם וְכִבְּדוּ אִישׁ אֶת רֵעֵהוּ בְּאֶגְרוֹפִים וּבְמַקְלוֹת, כַּנָּהוּג בֵּין הַלֵּיצָנִים.
הָרוֹאִים נֶהֱנוּ מְאֹד מִן הַמַּחֲזֶה, צָחֲקוּ וְצָהֲלוּ לְמַרְאֶה הַלֵּיצָנִים, שֶׁהִתְרוֹצְצוּ עַל הַבָּמָה וְהִתְקוֹטְטוּ בֵּינֵיהֶם בְּאֹפֶן טִבְעִי כָּל כַּךְ, שֶׁנִּדְמוּ לִיצוּרִים חַיִּים מַמָּשׁ.

------------------
“וְאִם בְּכָל זֹאת חָשְׁקָה נַפְשִׁי בְּלִמּוּדִים?” “כִּי אָז לֹא חֲבֵרִים אֲנַחְנוּ, וּלְעֵת מְצוֹא נַרְאֲךָ אֶת נַחַת יָדֵנוּ!” “אַךְ צְחוֹק אַתֶּם עוֹשִׂים לִי!” קָרָא פִּינוֹקְיוֹ וּמָשַׁךְ בִּכְתֵפָיו, “כָּל הַשּׁוֹמֵעַ יִצְחַק לָכֶם!” “הוֹי, בּוּל-עֵץ!” קָרַא הַגָּדוֹל שֶׁבַּחֲבוּרָה וְיָצָא בִּגְבוּרָה לִקְרַאת פִּינוֹקְיוֹ.

------------------
“אֵלַי הַבִּיטָה וּרְאֵה!” אָמַר הֶחָתוּל, “מִתּוֹךְ שֶׁהָיִיתִי גַּם אֲנִי שׁוֹטֶה וְחָשְׁקָה נַפְשִׁי בְּתוֹרָה, אָבַד מְאוֹר עֵינַי”.
אוֹתָה שָׁעָה קָרָא קִיכְלִי לָבָן מֵעַל אַחַד הַשִּׂיחִים: “פִּינוֹקְיוֹ, אַל תִּשְׁמַע לַעֲצַת רְשָׁעִים, פֶּן תִּתְחָרֵט!” קִיכְלִי עָלוּב! לוּ הֶחֱרִישׁ בָּעֵת הַהִיא! הוּא טֶרֶם גָּמַר אֶת דְּבָרָיו, וְהֶחָתוּל זִנֵּק אֵלָיו וּבִן-רֶגַע טָרַף אוֹתוֹ וַאֲכָלוֹ, עַל בְּשָׂרוֹ וְעַל נוֹצָתוֹ.

------------------
הַתַּרְנְגֹל עַל הֶחָתוּל וְהִכָּה אוֹתוֹ בְּחַרְטוּמּוֹ מַכָּה חֲזָקָה.
הֶחָתוּל נִבְהַל וּבָרַח.
בֵּינָתַיִם הִסְפִּיק הָאֶפְרֹחַ הַשּׁוֹבָב לְהַגִּיעַ אֶל אִמּוֹ,
כְּשֶׁהוּא רוֹעֵד כֻּלּוֹ מִפַּחַד.
הִכְנִיסָה הַדּוֹגֶרֶת גַּם אוֹתוֹ אֶל תַּחַת כְּנָפֶיהָ וְהָיְתָה
מְאֻשָּׁרָה, שֶׁכָּל אֶפְרֹחֶיהָ נִמְצָאִים בְּקִרְבָתָהּ, אִישׁ לֹא
נֶעְדָּר.
וְהַתַּרְנְגֹל הַמְּנַצֵּחַ קָרָא “קוּקוּרִיקוּ” בְּלֵב שָׂמֵחַ.
------------------
לֵךְ שְׁכַב בַּמִּטָּה, הִתְכַּסֵּה הֵיטֵב לְמַעַן תָּזִיעַ כְּהֹגֶן וְיִיטַב לְךָ!…” וְהַיְּלָדִים, לְאַחַר שֶׁזָּרְקוּ בְּפִּינוֹקְיוֹ אֶת כָּל הַסְּפָרִים שֶׁלָּהֶם, מָצְאוּ אֶת יַלְקוּטוֹ שֶׁל פִּינוֹקְיוֹ וְשָלְחוּ יְדֵיהֶם גַּם בִּסְפָרָיו.
בַּיַּלְקוּט הָיָה סֵפֶר אֶחָד מְכֹרָךְ כְּרִיכָה עָבָה, שֶׁגַּבּוֹ וְזָוִיּוֹתָיו הָיוּ עֲשׂוּיִים עוֹר.
זֶה הָיָה סֵפֶר חֶשְׁבּוֹן.

------------------
עַל דִּיצָה, מִיָּד תַּעֲמֹד נִצָּה לִימִינָה וְתוֹדִיעַ:
“דִּיצָה הִיא יַלְדֹּנֶת חֲבִיבָה וַחֲמוּדָה מְאֹד”.
וְאִם מִי שֶׁהוּא יְדַבֵּר רֵעוּת בְּנִצָּה, מִיָּד תָּגֵן עָלֶיהָ
דִּיצָה וְתֹאמַר:
“נִצָּה שֶׁלִּי מְתוּקָה מִכָּל מֹתֶק שֶׁבָּעוֹלָם”.
יוֹם אֶחָד חָלְתָה נִצָּה וְנָפְלָה לְמִשְׁכָּב. הָיָה לָהּ חֹם
גָּבוֹהַּ וְהָרוֹפֵא אָמַר, שֶׁבְּמֶשֶׁךְ יָמִים אֲחָדִים אֵין
הַיְּלָדוֹת צְרִיכוֹת לְהִמָּצֵא בְּחֶדֶר אֶחָד.
דִּיצָה הָיְתָה עֲצוּבָה מְאֹד וּבִקְּשָׁה מֵאֵת אִמָּא, שֶׁתִּתֵּן לָהּ

------------------
“מַה הַכָּבוֹד הַזֶּה אֲשֶׁר תַּעֲשֶׂה לִי?” “לְאוֹת יְדִידוּת וְרַחֲשֵׁי כָּבוֹד מְיֻחָדִים, הֲרֵינִי נוֹתֵן לְפָנֶיךָ אֶת הַזְּכוּת לִבְחֹר בְּאַחַת מִשְׁתַּיִם: לִהְיוֹת מְטֻגָּן עַל מַחֲבַת אוֹ מְבֻשָּׁל בְּסִיר בְּמִיץ עַגְבָנִיּוֹת”.
“אֶת הָאֱמֶת אַגִּיד לְךָ, כִּי הָיִיתִי בּוֹחֵר לָצֵאת לַחָפְשִׁי, לְמַעַן אוּכַל לָשׁוּב לְבֵית אָבִי”.

------------------
בְּדַרְכּוֹ חָשַׁב מַחֲשָׁבוֹת רַבּוֹת, בָּנָה מִגְדָּלִים בָּאֲוִיר, הָאֶחָד יָפֶה מִמִּשְׁנֵהוּ, וְכֹה אָמַר בְּלֶכְתּוֹ: "הַיּוֹם אֶלְמַד בְּבֵית-הַסֵּפֶר לִקְרֹא, מָחָר אֶלְמַד לִכְתֹּב, וּמָחֳרָתַיִם – לִסְפֹּר וּלְחַשֵׁב חֶשְׁבּוֹנוֹת, וּבִרְבוֹת הַיָּמִים אוֹסִיף דַּעַת וְחָכְמָה, וּבִזְכוּת כִּשְׁרוֹנוֹתַי וַחָרִיצוּתִי אֶשְׂתַּכֵּר כֶּסֶף רַב.

------------------
כַּאֲשֶׁר גָּמְרָה פְּזִיזָה לִשְׁתּוֹת, לִקְלְקָה בִּלְשׁוֹנָהּ אֶת
שְׂפָתֶיהָ וְהִתְחִילָה תּוֹסֶסֶת וְנוֹהֶמֶת מִתּוֹךְ שְׂבִיעָה. אָז
צִוְּתָה הַדּוֹדָה רָחֵל לְמִרְיָם לִרְחֹץ אֶת פְּזִיזָה בְּמַיִם
פּוֹשְׁרִים וְלָשִׂים אוֹתָהּ בַּחֲדַר הַיְּלָדִים בְּתוֹךְ תֵּבַת-עֵץ
קְטַנָּה מְרֻפָּדָה קַשׁ וָבָד. מִרְיָם עָשְׂתָה כְּמִצְוַת גְּבִרְתָּהּ
וְהַיְּלָדִים עָזְרוּ עַל יָדָהּ.
יוֹם שִׂמְחָה וְשָׂשׂוֹן הָיָה אוֹתוֹ הַיּוֹם לַיְּלָדִים. אֱלִישֶׁבַע

------------------
“מַדּוּעַ?” “מִפְּנֵי שֶׁלֵּיצָנִים אֵינָם גְּדֵלִים.
הֵם נוֹלָדִים לֵיצָנִים, חַיִּים כְּלֵיצָנִים וּמֵתִים כְּלֵיצָנִים”.
“אֲהָהּ! קַצְתִּי בְּחַיַּי מִהְיוֹת לֵיצָן!” קָרָא פִּינוֹקְיוֹ בְּצַעַר, “גָּדוֹל רְצוֹנִי לִהְיוֹת לְאִישׁ!” “תִּהְיֶה לְאִישׁ, כְּשֶׁתִּזְכֶּה לְכָךְ… " “הַאֻמְנָם? וּמֶה עָלַי לַעֲשׂוֹת לְשֵׁם כָּךְ?” דָּבָר קָטָן שֶׁבִּקְטַנִּים: לִהְיוֹת קֹדֶם כָּל יֶלֶד טוֹב”.

------------------
“יֶלֶד רַע הוּא, עַצְלָן, עַקְשָׁן, עוֹשֶׂה אֶת הָעוֹלֶה עַל דַּעְתּוֹ, מִבְּלִי לְהִתְחַשֵּׁב עִם הַזּוּלָת.
בְּמַעֲלָלָיו מוֹרִיד הוּא אֶת שֵׂיבַת אָבִיו בְּיָגוֹן שְׁאוֹלָה”.
הַסָּדִין זֻעְזַע פִּתְאֹם בִּתְנוּעָה קַלָּה, וּמִתַּחְתָּיו נִשְׁמַע בְּכִי תַּמְרוּרִים.
הָרוֹפְאִים הֵרִימוּ מִיָּד אֶת הַסָּדִין, וּמַה גָּדַל תִּמְהוֹנָם בִּרְאוֹתָם כִּי פִּינוֹקְיוֹ בּוֹכֶה.
“בְּשָׁעָה שֶׁבַּר-מִנָּן בּוֹכֶה, סִימָן הוּא שֶׁהוּא הוֹלֵךְ וּמַבְרִיא”, הוֹדִיעַ הָעוֹרֵב בַּחֲשִׁיבוּת.

------------------
הֵם צָבְרוּ עֲנָפִים יְבֵשִׁים, עָרְכוּ אוֹתָם מִתַּחַת לָאֹרֶן וְהִבְעִירוּ אוֹתוֹ בָּאֵשׁ.
הָאֵשׁ הִתְלַקְּחָה וְעָלְתָה מַעְלָה מַעְלָה.
בִּרְאוֹת פִּינוֹקְיוֹ, כִּי עוֹד מְעַט וְהָאֵשׁ תַּגִּיעַ אֵלָיו וְהוּא עָתִיד לַעֲלוֹת הַשָּׁמַיְמָה כְּקָרְבַּן עוֹלָה, לָבַשׁ עֹז וּגְבוּרָה, קָפַץ מֵעַל צַמֶּרֶת הָעֵץ וַיָּנֹס.
הוּא רָץ בִּמְהִירוּת עֲצוּמָה, דָּאָה כְּנֶשֶׁר עַל פְּנֵי שָׂדוֹת וּכְרָמִים, וְהַשּׁוֹדְדִים אַחֲרָיו.

------------------
“וַאֲנִי חוֹשֵׁב”, אָמַר הַבַּז, “כִּי הַלֵּיצָן הַזֶּה עֲדַיִן חַי.
אַךְ אִלּוּ, מַעֲשֵׂה שָׂטָן, לֹא הָיָה חַי, הֲרֵי זֹאת רְאָיָה בְּרוּרָה וְנֶאֱמָנָה, כִּי אָמְנָם מֵת”.
“וְאַתָּה, אֲדוֹנִי הָרוֹפֵא, מַה בְּפִיךָ אַתָּה?” שָׁאֲלָה הַפֵיָה אֶת הַצְּרָצַר-הַדַּבְּרָן.
“דַּעְתִּי הִיא,” עָנָה הַצְּרָצַר-הַדַּבְּרָן, “כִּי הַלֵּיצָן הַזֶּה הוֹא נָבָל שֶׁבַּנְבָלִים…” פִּינוֹקְיוֹ, אֲשֶׁר שָׁכַב דּוּמָם כְּבוּל-עֵץ, נִזְדַּעְזַע לְשֵׁמַע הַדְּבָרִים הָאֵלֶּה.

------------------
הוּא הוֹסִיף לִשְׂחוֹת כָּל עוֹד נְשָׁמָה בְּאַפּוֹ, וְלָאַחֲרוֹנָה, כִּכְלוֹת כֹּחוֹ, פָּנָה לְגֶ’פֶּטוֹ וְלָחַשׁ: “אַבָּא… הוֹשִׁיעָה… אֲנִי גּוֹוֵעַ…” הִגִּיעַ הָרֶגַע הַמַּכְרִיעַ.
הָאָב וּבְנוֹ הִתְחַזְּקוּ בִּשְׁאֵרִית כֹּחַ עַל פְּנֵי הַמַּיִם.
וּפִתְאֹם הִגִּיעַ לְאָזְנָם קוֹל שֶׁהָיָה דּוֹמֶה לִצְלִיל עוּגָב שָׁבוּר.

------------------
“הַגָּדוֹל הוּא? לְמַעַן תֵּדַע לְשָׁעֵר אֶת גָּדְלוֹ, הָבָה אַגִּיד לְךָ: הוּא גָּדוֹל מִבַּיִת בַּעַל חָמֵש קוֹמוֹת, וְלֹעוֹ גָּדוֹל וְרָחָב וְעָמֹק כָּל כָּךְ, שֶׁרַכֶּבֶת שְׁלֵמָה יְכוֹלָה לְהִכָּנֵס לְתוֹכוֹ וְלֹא נוֹדַע כִּי בָּאָה אֶל קִרְבּוֹ”.
“אֱלֹהִים אַדִּירִים!” קָרָא פִּינוֹקְיוֹ נִרְעָשׁ וְנִפְחָד.
הוּא מִהֵר לִלְבֹּשׁ אֶת בְּגָדָיו וְאָמַר לַדּוֹלְפִין: “לְהִתְרָאוֹת, אֲדוֹנִי הַדָּג, סְלַח נָא לִי שֶׁהִטְרַחְתִּיךָ בִּשְׁאֵלוֹתַי וְקַבֵּל נָא אֶת תּוֹדָתִי הָעֲמֻקָּה עַל טוּב לִבְּךָ”.

------------------
וּבְדַבְּרוֹ אֶת הַדְּבָרִים הָאֵלֶּה עָנַד עַל צַוָּארוֹ שֶׁל פִּינוֹקְיוֹ קוֹלָר שֶׁל בַּרְזֶל, הִדֵּק אוֹתוֹ הֵיטֵב, שֶׁלֹא יוּכַל לְהַעֲבִירוֹ מֵעַל צַוָּארוֹ וְרִתֵּק אֵלָיו שַׁלְשֶׁלֶת בַּרְזֶל, מֻצְמֶּדֶת אֶל הַקִּיר.
“אִם יֵרֵד בַּלַּיְלָה גֶּשֶם”, אָמַר הָאִכָּר, “תּוּכַל לִמְצֹא לְךָ מַחֲסֶה בִּצְרִיף קָטָן זֶה.
שָׁם נִמְצָא קַשׁ, שֶׁהָיָה מַצָּע לְכַלְבִּי הַנֶּאֱמָן וְהַמִּסְכֵּן אַרְבָּע שָׁנִים.
וְאִם יָבוֹאוּ גַּנָּבִים, זְכֹר כִּי עָלֶיךָ לִנְבֹּחַ בְּקוֹל רָם”.

------------------
אַחֲרֵי רוּצוֹ בִּשְׁאֵרִית כֹּחוֹ כִּשְׁתֵי שָׁעוֹת, הֵגִּיעַ סוֹף-סוֹף אֵין-אוֹנִים אֶל הַבַּיִת הַלָּבָן וְהִתְדַּפֵּק עַל הַדֶּלֶת.
אֵין תְּשׁוּבָה.
הוּא דָּפַק בְּיֶתֶר עֹז, וְקוֹל צַעֲדֵי הָרוֹדְפִים כְּבָר הִגִּיעַ לְאָזְנָיו.
וּמִן הַבַּיִת אֵין קוֹל וְאֵין עוֹנֶה.
מָלֵא יֵאוּשׁ וְאֵימָה, הִתְחִיל פִּינוֹקְיוֹ לְהַכּוֹת בְּרַגְלָיו בַּדֶּלֶת בְּכָל כֹּחוֹ.

------------------
“טוֹב”, עָנְתָה תַּמָּה, “אַךְ מַה נַּגִּישׁ לָהּ?”
“אֵינֶנִּי יוֹדֵעַ”, הֵשִׁיב שַׁי, “אוּלַי נַגִּישׁ לָהּ
תְּשׂוּמֶת-לֵב?”
“מַה זֹּאת תְּשׂוּמֶת-לֵב?” שָׁאֲלָה תַּמָּה.
“אֲנִי חוֹשֵׁב”, עָנָה שַׁי, “מִין תַּכְשִׁיט בְּצוּרַת לֵב”.
“טוֹב”, הִסְכִּימָה תַּמָּה, “אֵיפֹה קוֹנִים זֹאת?”
“אֲנִי חוֹשֵׁב… בְּחָנוּת שֶׁל שְׁעוֹנִים”, עָנָה שַׁי, “אַךְ מוּטָב
שֶׁנִּשְׁאַל אֶת אַבָּא”.
הַיְּלָדִים נִכְנְסוּ מִיָּד לַחֲדַר עֲבוֹדָתוֹ שֶׁל אַבָּא.
“מַה בְּפִיכֶם, יְלָדִים?” שָׁאַל הָאָב וְהִנִּיחַ אֶת עִתּוֹנוֹ.

------------------
קָרָא פִּינוֹקְיוֹ בְּהִתְרַגְּשׁוּת, “אֱמֹר נָא שַׁבְּלוּלִי יְדִידִי, הַאִם רָאִיתָ אֶת הַפֵיָה הַטּוֹבָה שֶׁלִּי? וּמַה שְׁלוֹמָהּ? הֲסָלְחָה לִי? הַעוֹד זוֹכֶרֶת הִיא אוֹתִי? הַרְחוֹקָה הִיא מִפֹּה? הַאוּכַל לִרְאוֹת אוֹתָהּ?” עַל מְטַר הַשְּׁאֵלוֹת הָאֵלּוּ, שֶׁנִּשְׁאֲלוּ בְּחִפָּזוֹן, בְּקֹצֶר-רוּחַ וּבְלִי הַפְסָקָה, עָנָה הַשַּׁבְּלוּל בְּקֹר-רוּחַ, כְּדַרְכּוֹ תָּמִיד: “פִּינוֹקְיוֹ! הַפֵיָה הַמִּסְכֵּנָה שׁוֹכֶבֶת בְּבֵית-הַחוֹלִים עַל עֶרֶשׂ דְּוַי.

------------------
פִּינוֹקְיוֹ הִרְהֵר רֶגַע, אַךְ מִיָּד עָנָה בְּתֹקֶף: "לֹא, לֹא אֵלֵךְ עִמָּכֶם.
בֵּיתִי קָרוֹב וַאֲנִי אֵלֵךְ אֶל אַבָּא.
מְשָׁעֵר אֲנִי, כַּמָּה חָרַד לִבּוֹ אֶתְמוֹל בְּחַכּוֹתוֹ לִי.
אָכֵן, הֲרֵעוֹתִי לַעֲשׂוֹת: אֱמֶת דִּבֵּר הַצְּרָצַר: ‘בָּנִים סוֹרְרִים – אַחֲרִיתָם מָרָה’.
וּמִבְשָׂרִי חָזִיתִי זֹאת; פְּגָעִים רַבִּים בָּאוּנִי.

------------------
“וְאַבָּא שֶׁלִּי?” צָעַק פִּינוֹקְיוֹ, “הוֹי מִסְכֵּנִי, אוֹתוֹ בָּלַע, כַּנִּרְאֶה, הַכָּרִישׁ הַגָּדוֹל וְהָעֲנָק, שֶׁהוֹפִיעַ בְּיָם זֶה לִפְנֵי יָמִים אֲחָדִים.
אֶת הַכֹּל בָּלַע בְּדַרְכּוֹ.” “הַאִם גָּדוֹל הוּא כָּל כָּךְ הַכָּרִישׁ הַזֶּה?” שָׁאַל פִּינוֹקְיוֹ וְכֻלּוֹ רוֹעֵד מִפַּחַד.

------------------
לִפְנֵיהֶם לְבַשֵּׂר אֶת-הַבְּשׂוֹרָה לְחַיָּה. בָּאָה גּוּ-גּוּ
וְרָאֲתָה אֶת חַיָּה יוֹשֶׁבֶת בַּמִּטָּה וְעַל פָּנֶיהָ בַּת-צְחוֹק.
קָרְאָה גּוּ-גּוּ אֵלֶיהָ:
“שָׁלוֹם, חַיָּה! מֶה-מֶה נוֹשֵׂא לָךְ פֵּרוֹת, תְּמָרִים וְגַם
בֵּיצָה!”
בֵּינָתַיִם הִגִּיעוּ גַּם מֶה-מֶה, הַב-הַב וְרוּ-רוּ. רָאָה מֶה-מֶה
אֶת-הַדֶּלֶת פְּתוּחָה. נִכְנַס וְשָׂם אֶת-הַסַּל עִם הַפֵּרוֹת וְעִם
הַבֵּיצָה עַל יַד מִטַּת חַיָּה.
שָׂמְחָה חַיָּה מְאֹד עַל יְדִידֶיהָ וְעַל הַמַּתָּנוֹת שֶׁלָּהֶם. הִיא

------------------
רוֹצֶה אֲנִי לִהְיוֹת יֶלֶד טוֹב, לְשַׂמֵּחַ אֶת לֵב אָבִי… אֲבָל הֵיכָן הוּא אָבִי הַמִּסְכֵּן?” “אֵינֶנִּי יוֹדַעַת…” “הַאֶזְכֶּה עוֹד לַחֲזוֹת אֵי-פַּעַם בְּנֹעַם פָּנָיו וּלְחַבְּקוֹ?” “חוֹשֶׁבֶת אֲנִי כִּי תִּזְכֶּה; אַף כִּמְעַט בְּטוּחָה אֲנִי בַּדָּבָר”.
לְשֵׁמַע דְּבָרִים אֵלֶּה נִתְמַלֵּא פִּינוֹקְיוֹ שִׂמְחָה; הוּא תָּפַס בִּשְׁתֵּי יְדֵי הַפֵיָה וְנִשֵּׁק אוֹתָן בְּחֹם וּבְהִתְלַהֲבוּת.

------------------
“לֹא, לֹא, לֹא אֶשְׁתֶּה!” צָעַק פִּינוֹקְיוֹ כְּשֶׁהוּא מִתְמוֹגֵג בִּדְמָעוֹת.
“לֹא אֶשְׁתֶּה אֶת הַמַּיִם הַמָּרִים הָאֵלֶּה: אִי-אֶפְשָׁר, אֵינֶנִּי יָכוֹל!” “בְּנִי, הֲלֹא אַתָּה גּוֹרֵם רָעָה לְעַצְמְךָ…” “אַחַת הִיא לִי!” “הַקַּדַּחַת מְסַכֶּנֶת אֶת חַיֶּיךָ…” “אַחַת הִיא לִי!…” “וְאֵין אַתָּה יָרֵא כְּלָל אֶת הַמָּוֶת?” “אֵינֶנִּי יָרֵא אוֹתוֹ כְּלָל! טוֹב מוֹתִי מִשְׁתִיַּת תְּרוּפָה מָרָה וְנִבְזָה זוֹ…” 
------------------
שׁוּלָה מָצְאָה שֶׁדִּבְרֵי דַּג הַזָּהָב נְכוֹנִים, אַךְ לֹא רָצְתָה
לְמַלֵּא אֶת בַּקָּשָׁתוֹ.
וְהַדָּג הַמִּסְכֵּן נִשְׁאַר בַּצִּנְצֶנֶת.
אַחֲרֵי אֲרֻחַת הַצָּהֳרַיִם שָׁכְבָה שׁוּלָה לִישׁוֹן. וְהִנֵּה
חָלְמָה, שֶׁהַדָּג הַקָּטָן קָפַץ מִתּוֹךְ הַצִּנְצֶנֶת וְהוּא
מְפַרְפֵּר וְקוֹרֵא לְעֶזְרָה.
שׁוּלָה נִתְעוֹרְרָה מִתּוֹךְ פַּחַד וְקָפְצָה אֶל הַשֻּׁלְחָן. הִיא
מָצְאָה אָמְנָם אֶת דַּג-הַזָּהָב בַּמַּיִם, אַךְ נִדְמֶה הָיָה לָהּ,
כִּי הוּא בּוֹכֶה.
רְגָעִים אֲחָדִים עָמְדָה שׁוּלָה וְחָשְׁבָה.

------------------
וְהִיא קִשְּׁטָה אֶת הַב-הַב וְאֶת רוּ-רוּ בִּסְרָטִים אֲדֻמִּים וְעַל
צַוָּארוֹ שֶׁל מֶה-מֶה תָּלְתָה פַּעֲמוֹן קָטָן. גּוּ-גּוּ הָיְתָה
עוֹמֶדֶת עַל כְּתֵפֶיהָ שֶׁל חַיָּה, מְלַטֶּפֶת אוֹתָהּ בְּנוֹצוֹתֶיהָ
הָרַכּוֹת וְהוֹגָה לָהּ בְּחִבָּה:
" גּוּ-גּוּ! גּוּ-גּוּ!"
וְחַיָּה הַקְּטַנָּה הָיְתָה מְאֻשָּׁרָה מְאֹד וְהָיְתָה צוֹחֶקֶת
וּשְׂמֵחָה כָּל הַיָּמִים, כִּי אָהֲבָה מְאֹד אֶת-יְדִידֶיהָ אֵלֶּה
וְגַם הֵם אָהֲבוּ אוֹתָהּ אַהֲבָה רַבָּה.
יוֹם אֶחָד לֹא יָצְאָה חַיָּה הַקְּטַנָּה לֶחָצֵר לְשַׂחֵק עִם

------------------
הוּא הִתְחִיל מְדַפְדֵּף בַּסֵּפֶר וְלֹא מָצָא.
“כַּנִּרְאֶה, אֵין זֶה שֵׁם עִבְרִי כְּלָל”, חָשַׁב גִּמְפֶּל, “בְּכָל הַתַּנַּ”ךְ לֹא נִזְכַּר הַשֵּׁם הַזֶּה אַף פַּעַם אֶחָת.

------------------
“אַךְ אֲנִי בָּרַחְתִּי מִפְּנֵיהֶם”, הוֹסִיף הַלֵּיצָן, “וְהֵם רָדְפוּ אַחֲרַי, הִדְבִּיקוּנִי וְתָלוּנִי עַל אַלּוֹן זֶה שֶׁלִפְנֵיכֶם…” “נוֹרָא הַדָּבָר, נוֹרָא! קֵץ כָּל בָּשָׂר!” קָרָא הַשּׁוּעָל, “אוֹי לָנוּ, כִּי מָלְאָה הָאָרֶץ חָמָס וְאָפְסוּ יְשָׁרִים עֲלֵי אֲדָמוֹת!” בָּהּ בְּשָׁעָה שֶׁהַשּׁוּעָל שָׁפַךְ אֵשׁ וְגָפְרִית עַל הָאָרֶץ וּמְלוֹאָהּ, הִרְגִּישׁ פִּינוֹקְיוֹ, כִּי הֶחָתוּל צוֹלֵעַ עַל אַחַת מֵרַגְלָיו הַקִּדְמִיּוֹת, שֶׁהָיְתָה חֲסֵרָה אֶצְבָּעוֹת וְצִפָּרְנַיִם.

------------------
אַךְ אִיש לֹא הִרְגִּישׁ בְּדִמְעָתוֹ, וּפָחוֹת מִכֹּל – הַמְּנַהֵל; הוּא הִצְלִיף שׁוּב בְּשׁוֹטוֹ וְקָרָא: “הָבָה, פִּינוֹקְיוֹ, הַרְאֵה נָא עַכְשָׁו לַקָּהָל, מַה נָאוֹת רַגְלֶיךָ, הַמְּדַלְּגוֹת בְּעַד גַּלְגַּל הַנְּיָר!” פִּינוֹקְיוֹ נִסָּה שְׁתַּיִם-שָׁלֹשׁ פְּעָמִים לַעֲשׂוֹת אֶת הַתַּרְגִּיל הַזֶּה; אַךְ מִדֵּי הַגִּיעוֹ לַגַּלְגַּל, עָצַר בִּמְרוּצָתוֹ וְעָבַר מִתַּחְתָּיו, בְּחָשְׁבוֹ כִּי כָּךְ נוֹחָ יוֹתֵר.

------------------
עֶזְרָה רִאשׁוֹנָה, אוּלַי תּוּכַל לַחֲבֹשׁ אֶת רַגְלָהּ?”
“אֲנַסֶּה”, אָמַר דָּנִי וְהָלַךְ לְהָבִיא אֶת תִּיק הָרְפוּאוֹת
שֶׁלּוֹ.
לִילָה כָּרְעָה עַל בִּרְכֶּיהָ לִפְנֵי הַצִּפּוֹר וְשִׁדְּלָה אוֹתָהּ
בִּדְבָרִים:
“אַל תִּירְאִי, צִפּוֹר מִסְכֵּנָה. דָּנִי יַחֲבֹשׁ אֶת רַגְלֵךְ
וְתוּכְלִי לָעוּף כְּבָרִאשׁוֹנָה”.
אַךְ הַצִּפּוֹר עָצְמָה אֶת עֵינֶיהָ, כְּאוֹמֶרֶת: “אֵין לִי תִּקְוָה
עוֹד”.
כְּשֶׁבָּא דָּנִי עִם תִּיקוֹ, אָמְרָה לוֹ לִילָה:

------------------
אֶרְאֶלָּה אוֹהֶבֶת מְאֹד אֶת כַּרְמֶלָּה, כִּי יוֹדַעַת הִיא לְסַדֵּר
מִשְׂחָקִים יָפִים; וְכַרְמֶלָּה אוֹהֶבֶת אֶת אֶרְאֶלָּה, כִּי טוֹבַת
לֵב הִיא וְאֵינֶנָּהּ גַּאַוְתָנִית. כִּמְעַט בְּכָל יוֹם אַחַר
הַצָּהֳרַיִם בָּאָה כַּרְמֶלָּה אֶל אֶרְאֶלָּה לְשַׂחֵק.
שְׁתֵּי יְלָדוֹת אֵלּוּ לוֹמְדוֹת בְּבֵית-סֵפֶר אֶחָד, בְּכִתָּה אָלֶף,
וְיוֹשְׁבוֹת עַל סַפְסָל אֶחָד. אֶרְאֶלָּה יוֹדַעַת כְּבָר לִכְתֹּב אֶת
הַשֵּׁם שֶׁלָּהּ וְאֶת שְׁמָהּ שֶׁל כַּרְמֶלָּה; וְכַרְמֶלָּה יוֹדַעַת

------------------
הִיא שָׁאֲפָה אוֹתוֹ אֶל קִרְבָּהּ כְּבֵיצַת תַּרְנְגֹלֶת וּבָלְעָה אוֹתוֹ בְּכֹחַ רַב מְאֹד, וּפִּינוֹקְיוֹ הוּטַל לְתוֹךְ מְעֵי הַדָּג, נֶחְבַּט בְּכֹחַ וְשָׁכַב בְּלִי רוּחַ חַיִּים יוֹתֵר מֵרֶבַע שָׁעָה.
כְּשֶׁשָּׁבָה אֵלָיו רוּחוֹ, לֹא יָכוֹל הָיָה זְמַן רַב לְהָבִין הֵיכָן הוּא שָׁרוּי.
מִסָּבִיב הָיְתָה אֲפֵלָה כְּבֵדָה וּשְׁחֹרָה, וְנִדְמָה לוֹ כִּי נָפַל לְתוֹךְ קֶסֶת מְלֵאָה דְּיוֹ שְׁחֹרָה.
הוּא הִטָּה אָזְנוֹ, הִקְשִׁיב רַב קֶשֶׁב, אַךְ לֹא שָׁמַע דָּבָר.

------------------
“קָקָאוֹ?” מִתְפַּנֶּקֶת נָעֳמִי, “כָּל פַּעַם קָקָאוֹ? כְּבָר נִמְאַס
עָלַי לִשְׁתּוֹת תָּמִיד קָקָאוֹ”.
“אוּלַי אָכִין לָךְ סֵפֶל שׁוֹקוֹלָד?” מִתְחַנֶּנֶת הָאֵם.
“שׁוֹקוֹלָד?” מְהַרְהֶרֶת נָעֳמִי, “שׁוֹקוֹלָד… אוּלַי”.
מְלֵאָה שִׂמְחָה מְמַהֶרֶת אִמָּא אֶל הַמִּטְבָּח לְהָכִין שׁוֹקוֹלָד
חָם, מַגִּישָׁה לְבִתָּהּ וְאוֹמֶרֶת:
“הִנֵּה, יַלְדָּתִי, שׁוֹקוֹלָד. שְׁתִי וְיֶעֱרַב לָךְ!”
נָעֳמִי תּוֹחֶבֶת בַּסֵּפֶל אֶת קְצֵה חָטְמָהּ וּמְנַעֲנַעַת
בְּרֹאשָׁהּ.
“לֹא; הַשּׁוֹקוֹלָד הַזֶּה אֵינֶנּוּ מָתוֹק”.

------------------
חַשְׁמַל. וְהִנֵּה נִתְגַּלְגֵּל הַכַּדּוּר לַמִּדְרָכָה; וּכְאִלוּ
רָצָה לַעֲשׂוֹת נַחַת-רוּחַ לַיַּלְדָּה הַמִּסְכֵּנָה, קָפַץ וְיָרַד
לְתוֹךְ הָעֲגָלָה. הַיַּלְדָּה הוֹצִיאָה אֶת הַכַּדּוּר, הִשְׁהֲתָה
אוֹתוֹ בְּיָדֶיהָ וְהִסְתַּכְּלָה בּוֹ בְּחִבָּה. אַךְ מִיָּד קָפַץ
אַחַד הַיְּלָדִים, הוֹצִיא אֶת הַכַּדּוּר מִיָּדֶיהָ וְזָרַק אוֹתוֹ
לַחֲבֵרָיו.
הַיַּלְדָּה נִשְׁאָרָה עוֹמֶדֶת בְּיָדַיִם פְּשׁוּטוֹת וּמִפִּיהָ
פָּרְצָה צְעָקָה: “גַּם אֲנִי רוֹצָה לְשַׂחֵק!”

------------------
עֵשָׂו אָחִיו הָיָה מְצַעֵר אוֹתוֹ תָּמִיד: ‘הֲכִי קָרָא שְׁמוֹ יַעֲקֹב – וַיַּעַקְבֵנִי זֶה פַּעֲמַיִם!’ עַד שֶׁנִּזְדַּמֵּן לוֹ מַלְאַךְ אֱלֹהִים עַל נַחַל יַבּוֹק וְלֹא זָז מִשָּׁם, עַד שֶׁהִכְרִיחַ אוֹתוֹ לָתֵת לוֹ שֵׁם אַחֵר: ‘לֹא יַעֲקֹב יֵאָמֵר עוֹד שִׁמְךָ, כִּי אִם יִשְׂרָאֵל!’ בַּר-מַזָּל! 
------------------
“זֶהוּ פִּינוֹקְיוֹ שֶׁלָּנוּ! יְחִי פִּינוֹקְיוֹ!” “פִּינוֹקְיוֹ, עֲלֵה נָא אֵלֵינוּ!” קָרָא שׁוּב אַרְלֶקִין.
“הִזְדָּרֵז וּבוֹא אֶל זְרוֹעוֹת אֲחֵי-הָעֵץ שֶׁלְּךָ!” אַחֲרֵי קַבָּלַת פָּנִים נָאָה שֶׁכָּזוֹ וּקְרִיאוֹת חִבָּה וַעֲלִיצוּת קָפַץ פִּינוֹקְיוֹ קְפִיצָה אַחַת וְעָבַר מִמְּקוֹמוֹת הַמּוֹשָׁב הָאַחֲרוֹנִים אֶל הָרִאשׁוֹנִים! קָפַץ שֵׁנִית וְעָמַד עַל רֹאשׁ הַמְּנַצֵּחַ, וּבַשְּׁלִישִׁית קָפַץ וְעָמַד הָכֵן עַל הַבָּמָה.

------------------
וְהָרַכָּב הַזֶּה! שַׁעֲרוּ בְּנַפְשְׁכֶם בַּר-נַש שֶׁרָחְבּוֹ רַב מִקּוֹמָתוֹ, וְהוּא רַךְ וְשָׁמֵן כְּכַדּוּר שֶׁל חֶמְאָה, וּפָנָיו – תַּפּוּחַ צַח וְאָדֹם, וּפִיו מָלֵא שְׂחוֹק, וְקוֹלוֹ – דְּבַש וְנֹפֶת צוּפִים: דַּק וְעָרֵב, כְּקוֹל הֶחָתוּל בְּהִתְרַפְּקוֹ עַל בַּעֲלַת-הַבַּיִת.
פֶּרֶק שְׁלֹשִׁים וְאֶחָד: פִּינוֹקְיוֹ מְבַלֶּה חֲמִשָּׁה חֳדָשִׁים בְּמִשְׂחָקִים וּבְבַטָּלָה וּמַרְגִּישׁ כִּי צָמְחוּ לוֹ אָזְנֵי חֲמוֹר גְּדוֹלוֹת.
סוֹף דָּבָר, פִּינוֹקְיוֹ נֶהְפָּךְ לַחֲמוֹר מַמָּשׁ.

------------------
פָּרְצָה בִּצְחוֹק וְחִקְּתָה אֶת הַזָּקֵן הָעִלֵּג. “מָה אַתָּה רוֹצֶה?
פְּ-פַּת לְ-לֶחֶם, נְ-נְ-דָ-בָה? אָיִן!”
“רְ-רְ-רָעֵב אֲנִי!” הִתְחַנֵן הַזָּקֵן שׁוּב, “ח-חוּ-סִי נְ-נְ-נָא!”
“נְ-נְ-נָא!” עִקְּמָה עָלָיו רָחֵל אֶת דְּבָרָיו, “גֶּשׁ הָלְאָה!”
“יְ-יַלְ-דָּה רְ-רְ-רָעָה!” גִּמְגֵּם הַזָּקֵן בְּכַעַס וּפָנָיו
הִתְעַוְּתוּ מֵרֹב הִתְאַמְּצוּת.
“יְ-יְשַׁ-שַׁל-לֵּם לָךְ אֲ-אֲדֹ-נָי כְּ-כְּ-כְּרָ-עָ-תֵךְ!”
“סוּר מִזֶּה, קַבְּצָן עִלֵּג!” חֵרְפָה רָחֵל אֶת הַזָּקֵן וְסָגְרָה

------------------
“חָכָם שֶׁכְּמוֹתֶךָ!” אָמַר אֶלִי, “וְאֵיךְ אֶפְשָׁר לַעֲרֹךְ הַדְלָקָה
בְּלִי עֵצִים?”
“אֶפְשָׁר לְהַשִּׂיג עֵצִים”, עָנָה בֶּנִי, “אֲבָל בְּדֶרֶךְ אַחֶרֶת;
כָּל אֶחָד מֵאִתָּנוּ יְבַקֵּשׁ מֵאֵת הוֹרָיו קְצָת עֵצִים. לָמָּה לָנוּ
לִגְנֹב וְלַעֲבֹר עֲבֵרָה לְשֵׁם מִצְוָה?”
“אֵין זֹאת כְּלָל גְּנֵבָה, טִפְּשׁוֹן שֶׁכְּמוֹתֶךָ!” הִסְבִּיר לוֹ
אֶלִי. “בְּפֶסַח מֻתָּר לִגְנֹב אֶת הָאֲפִיקוֹמָן וּבְלַ”ג בָּעֹמֶר –
עֵצִים. הַהוֹרִים יוֹדְעִים זֹאת וְאֵינָם אוֹמְרִים כְּלוּם".

------------------
וְכָכָה הָיִינוּ עָפִים כָּל הַלַּיְלָה, וּבַבֹּקֶר אָמְרוּ לִי הַדַּיָּגִים, שֶׁהָיוּ מַשְׁקִיפִים אוֹתָהּ שָׁעָה עַל פְּנֵי הַיָּם: ‘שָׁם טוֹבֵעַ אִישׁ מִסְכֵּן בְּסִירָה!’ וַאֲנִי הִכַּרְתִּי אוֹתְךָ מֵרָחוֹק, וְלִבִּי אָמַר לִי, כִּי אַתָּה יוֹשֵׁב שָׁם בַּסִּירָה, וַאֲנִי אוֹתַתִּי בְּיָדִי שֶׁתָּשׁוּב אֶל הַחוֹף…” “אַף אֲנִי הִכַּרְתִּיךָ”, אָמַר גֶ’פֶּטוֹ, “וּבְחֵפֶץ לֵב הָיִיתִי שָׁב, אַךְ מַה יָכֹלְתִּי לַעֲשׂוֹת? הַיָּם הָיָה סוֹעֵר מְאֹד, וְנַחְשׁוֹל גָּדוֹל הָפַךְ אֶת סִירָתִי.

------------------
וּבְדַבְּרָם אֶת הַדְּבָרִים הָאֵלֶּה הִשְׁתַּחֲווּ לְפָנָיו אַפַּיִם אַרְצָה, בֵּרְכוּהוּ כִּי יִקְצֹר בְּרִנָּה אֶת אֲשֶׁר זָרַע, וְהָלְכוּ לָהֶם לְדַרְכָּם.
פֶּרֶק תִּשְׁעָה-עָשָׂר: גּוֹנְבִים מִפִּינוֹקְיוֹ אֶת אַרְבַּעַת הַמַּטְבְּעוֹת שֶׁלּוֹ.
וְעַל חֵטְא זֶה יוֹשֵׁב הוּא אַרְבָּעָה חֳדָשִׁים בְּבֵית-הָאֲסוּרִים.
הַלֵּיצָן שָׁב הָעִירָה וְעָמַד לִסְפֹּר אֶת הַרְגָעִים.
רֶגַע אַחַר רֶגַע; וּכְשֶׁנִּרְאָה לוֹ כִּי עָבַר הַזְּמַן שֶׁנִּקְבַּע, מִהֵר אֶל שְׂדֵה-הַפְּלָאוֹת.

------------------
אַךְ בָּזֶה לֹא אָמַר דַּי, הוּא קָפַץ פִּתְאֹם הַחוּצָה דֶּרֶךְ הַדֶּלֶת הַפְּתוּחָה, נָשָׂא אֶת רַגְלָיו – וְהַיֶּלֶד אֵינֶנוּ!… גֶּ’פֶּטוֹ הַמִּסְכֵּן מִהֵר לִרְדֹּף אַחֲרָיו, אַךְ לֹא יָכֹל לְהַדְבִּיקוֹ, כִּי פִּינוֹקְיוֹ דִּלֵּג כְּאַרְנֶבֶת.
רַגְלָיו הָעֲשׂוּיוֹת עֵץ הִקִּישׁוּ בַּכְּבִישׁ כִּגְדוּד חַיָּלִים הַנְּעוּלִים נַעֲלֵי-עֵץ.
“תִּפְסוּהוּ! תִּפְסוּהוּ!” צָעַק גֶּ’פֶּטוֹ.
הָעוֹבְרִים וְהַשָּׁבִים צָחֲקוּ בִּמְלֹא פִּיהֶם לְמַרְאֶה לֵיצָן-הָעֵץ, הַטָּס כְּחֵץ מִקֶּשֶׁת, וְלֹא עֲצָרוּהוּ.

------------------
קָשֶׁה הָיָה לוֹ לְהַחְלִיט בְּנַפְשׁוֹ לַעֲשׂוֹת מַעֲשֶׂה זֶה, לְבַסּוֹף הֵנִיעַ רֹאשׁוֹ וְאָמַר: “הֲרוֹצֶה אַתָּה לִקְנוֹת מִיָּדִי בְּחָמֵשׁ אֲגוֹרוֹת אֶת הַסֵּפֶר הֶחָדָשׁ הַזֶּה?” “אֵין אֲנִי קוֹנֶה דָּבָר מִילָדִים”, עָנָהוּ אִישׁ-שִׂיחוֹ שֶׁהָיָה נָבוֹן הַרְבֵּה יוֹתֵר מִמֶּנּוּ.
“בְּחָמֵשׁ אֲגוֹרוֹת אֶקְנֶה אֲנִי אֶת סִפְרְךָ!” קָרָא אֶחָד סוֹחֵר בַּחֲפָצִים יְשָׁנִים, שֶׁעָמַד מִן הַצַּד וְשָׁמַע אֶת שִׂיחַת שְׁנֵי הַיְּלָדִים.
וְהַסֵּפֶר נִמכַּר מִיָּד.

------------------
כַּנִּרְאֶה, מִי שֶׁנִּקְרָא בְּשֵׁם גִּמְפֶּל – בַּעַל חֹטֶם הוּא… פַּעַם אַחַת, לְאַחַר שֶׁצִּעֲרוּהוּ הַיְּלָדִים בְּבֵית-הַסֵּפֶר, פָּרַץ הַבַּיְתָה בְּקוֹל בֶּכִי: “אִמָּא, לָמָּה קָרָאת לִי בְּשֵׁם כָּל-כָּךְ לֹא יָפֶה? תְּנִי לִי שֵׁם אַחֵר, אֵינֶנִּי רוֹצֶה בַּשֵּׁם הַמְּכֹעָר הַזֶּה ‘גִּמְפֶּל’.

------------------
וְאָנוּ אֵין אָנוּ רוֹצִים, שֶׁיַּחְשֹׁב אוֹתָנוּ לְתַלְמִידִים עֲצֵלִים! בִּכְבוֹדֵנוּ הַדָּבָר!” “וּמֶה עָלַי לַעֲשׂוֹת וְאֶמְצָא חֵן בְּעֵינֵיכֶם?” “אַל תֹּאהַב לֹא אֶת בֵּית-הַסֵּפֶר, לֹא אֶת הַשִּׁעוּרִים, וְאַף לֹא אֶת הַמּוֹרִים.
שְׁלשָׁה אֵלֶּה אוֹיְבֵינוּ הֵם”.

------------------
השּׁוֹפֵט בְּאוֹתָה עִיר הָיָה קוֹף זָקֵן מִמִּשְׁפַּחַת הַגּוֹרִילוֹת; קוֹף נִכְבָּד וּנְשׂוּא פָּנִים, בַּעַל זָקָן אָרֹךְ וָשָׂב: מִשְׁקְפֵי זָהָב בְּלִי זְכוּכִיוֹת הָיוּ מֻרְכָּבִים עַל אַפּוֹ.
בְּמִשְׁקָפַיִם אֵלֶּה הָיָה מִשְׁתַּמֵּש תָּמִיד, כִּי עַל כֵּן הָיְתָה לוֹ בְּעֵינָיו דַּלֶּקֶת מַמְאֶרֶת, שֶׁנִּמְשְכָה זֶה שָׁנִים אֲחָדוֹת.
פִּינוֹקְיוֹ סִפֵּר לַשּׁוֹפֵט כֵּיצַד רִמּוּהוּ וְגָנְבוּ מִמֶּנּוּ אֶת כַּסְפּוֹ, וּבִקֵּש מִמֶּנּוּ כִּי יַעֲנֹשׁ אֶת הַגַּנָּבִים הָרְשָׁעִים.

------------------
“מָה הַשֵּׁם אֲשֶׁר תִּקְרְאוּ לַחֲתוּלָה, יְלָדִים?” שָׁאֲלָה מִרְיָם.
“לֶקֶשׁ!” קָרָא מִיכָאֵל, מִבְּלִי לַחְשֹׁב הַרְבֵּה.
“אִי, שֵׁם לֹא יָפֶה!” הִתְרָעֲמָה אֱלִישֶׁבַע, “מוּטָב שֶׁנִּקְרָא לָהּ
חֲבִיבָה, כִּי חֲבִיבָה הִיא מְאֹד”.
“צָדְקָה אֱלִישֶׁבַע”, אָמְרָה הַדּוֹדָה רָחֵל, “אַךְ טוֹב יוֹתֵר, כִּי
תִקְרְאוּ לָהּ ‘פְּזִיזָה’ עַל שֵׁם אִמָּהּ, שֶׁנִּטְרְפָה לִפְנֵי
שָׁבוּעַ עַל-יְדֵי בַּלְקוֹ, כַּלְבּוֹ שֶׁל הַשּׁוֹמֵר”.
“טוֹב”, הִסְכִּימוּ כֻּלָּם, “פְּזִיזָה שֵׁם יָפֶה הוּא”.

------------------
גָּדִי כּוֹתֵב אֶת שְׁמוֹ
שָׁבוּעוֹת אֲחָדִים לְאַחַר שֶׁהִתְחִיל גָּדִי לִלְמֹד בִּמְכִינָה א',
כְּבָר יָדַע לִכְתֹּב אֶת שְׁמוֹ. גָּדִי הָיָה שָׂמֵחַ מְאֹד עַל
יְדִיעָתוֹ זֹאת וְהָיָה כּוֹתֵב כָּל הַיָּמִים אֶת שְׁמוֹ בְּאוֹתִיּוֹת
גְּדוֹלוֹת וּמְאִירוֹת עֵינַיִם בְּכָל מָקוֹם שֶׁנִּרְאָה לוֹ חָלָק.
הוּא קָנָה מַחְבֶּרֶת מְיֻחֶדֶת וְכָתַב בָּהּ פָּנִים וְאָחוֹר אֶת
שְׁמוֹ; וְעוֹד מִלִּים שֶׁצֵּרַף מֵהָאוֹתִיּוֹת שֶׁל שְׁמוֹ: “דָּג,
גָּד, גְּדִי, דָּגִי, דַּגְדֵּג”. אוּלָם עֹנֶג מְיֻחָד גָּרְמָה לוֹ

------------------
“שַׁי בֵּאֵר לִי. הֲלֹא אִמָּא אָמְרָה הַיּוֹם, שֶׁהָעִקָּר אֶצְלָהּ
תְּשׂוּמֶת-לֵב”.
“אַ!” צָחַק הָאָב, “לֹא, חֲבִיבַי! תְּשׂוּמֶת-לֵב פֵּרוּשָׁה –
הִתְעַנְיְנוּת, כַּוָּנָּה וְלֹא תַּכְשִׁיט. אֲבָל הָרַעְיוֹן הוּא
יָפֶה. אַתֶּם תִּקְנוּ מַשְׂכִּית בְּצוּרַת לֵב, אַחַר נִצְטַלֵּם,
נַזְמִין תְּמוּנָה קְטַנְטֹנֶת וְנִקְבַּע אוֹתָהּ בְּתוֹךְ
‘תְּשׂוּמֶת-הַלֵּב’ שֶׁלָּכֶם וְהָיְתָה מַזְכֶּרֶת לְאִמָּא”.
“זֶה יִהְיֶה יָפֶה מְאֹד!” צָהֲלָה תַּמָּה.
“וּמַה תִּקְנֶה אַתָּה, אַבָּא?” הִתְעַנְיֵן שַׁי לָדַעַת.

------------------
מַה טוֹב וּמַה נָעִים, אֹכַל אוֹתְךָ אֵפוֹא בְּתַאֲוָה גְּדוֹלָה וִיתֵרָה”.
“תֹּאכַל אוֹתִי? שִׂים נָא אֶל לִבְּךָ, אֲדוֹנִי, כִּי לֹא דָּג אֲנִי כְּלָל! וְכִי אֵינְךָ רוֹאֶה אֲדוֹנִי, כִּי יָכוֹל אֲנִי לְדַבֵּר וְלַחְשֹׁב מַחֲשָׁבוֹת כָּמוֹךָ?” “אֱמֶת וְנָכוֹן!” עָנָה הַדַּיָּג, “וְכֵיוָן שֶׁאַתָּה דָּג מְיֻחָד בְּמִינוֹ, דָּג הַיּוֹדֵעַ לְדַבֵּר וְלַחְשֹׁב מַחֲשָׁבוֹת כָּמוֹנִי, לָכֵן אַבְדִּילְךָ לְטוֹבָה מִיֶּתֶר הַדָּגִים וְאֶנְהַג בְּךָ מִנְהָג שֶׁל כָּבוֹד וַעֲדִינוּת יְתֵרָה”.

------------------
הַפֵיָה בִּקְּשָׁה מִמֶּנִּי לָשׁוּב עִם שְׁקִיעַת הַחַמָּה”.
“חַכֵּה עוֹד שְׁנֵי רְגָעִים”.
“אֲאַחֵר”.
“רַק שְׁנֵי רְגָעִים!” "וְאִם תִּכְעַס עָלַי הַפֵיָה? “תִּכְעַס לָהּ.
תִּתְרַעֵם קְצָת וְתֵרָגַע”, אָמַר פְּתִילָה.
“אַתָּה נוֹסֵעַ יְחִידִי אוֹ בַּחֲבוּרָה?” “יְחִידִי? יוֹתֵר מִמֵּאָה יְלָדִים!” “וְכֵיצַד אַתֶּם הוֹלְכִים לְאֶרֶץ זוֹ, בָּרֶגֶל?” “לֹא, עוֹד מְעַט תָּבוֹא מֶרְכָּבָה לָקַחַת אוֹתִי וְתָבִיא אוֹתִי לִגְבוּלָהּ שֶׁל הָאָרֶץ הַמְּבֹרֶכֶת הַזֹּאת”.

------------------
הָיְתָה שׁוּב לְיַלְדָּה יָפָה, עַלִּיזָה וּפוֹרַחַת. קוֹלָהּ צִלְצֵל
כְּבָרִאשׁוֹנָה וּבַת-הַצְּחוֹק הַנִּפְלָאָה הוֹפִיעָה שׁוּב עַל
שְׂפָתֶיהָ. וְלֵב טוֹב בָּרָא לָהּ אֱלֹהִים. תָּמִיד הָיְתָה פּוֹרֶסֶת
מִלַּחְמָהּ לַדָּל, מְרַחֶמֶת עַל אֻמְלָלִים וּבַעֲלֵי-מוּם וַתְּהִי
לִבְרָכָה בְּפִי כֹּל.
------------------
כִּמְעַט הִרְגִּישׁ פִּינוֹקְיוֹ כִּי שׁוּב יֵשׁ לוֹ רַגְלַיִם כְּבָרִאשׁוֹנָה, קָפַץ מֵעַל הַשֻּׁלְחָן שֶׁעָלָיו שָׁכַב וְהִתְחִיל רוֹקֵד וּמְכַרְכֵּר בְּכָל עֹז, כְּאִלּוּ נִטְרְפָה עָלָיו דַּעְתּוֹ מֵרֹב שִׂמְחָה.
“כְּדֵי לְהוֹדוֹת לְךָ עַל כָּל הַטּוֹב אֲשֶׁר עָשִׂיתָ עִמִּי”, אָמַר פִּינוֹקְיוֹ לְאָבִיו, “מוּכָן אֲנִי לָלֶכֶת תֵכֶף וּמִיָּד לְבֵית-הַסֵּפֶר”.
“יָפֶה דָּרַשְׁתָּ, בְּנִי!” “לוּ רַק הָיָה לִי בֶּגֶד לִלְבֹּשׁ”.

------------------
זָרִיז וּפִקֵּחַ וּמִצְטַיֵּן בְּכָל הַמִּשְׂחָקִים; וְשֵׁנִית, מִשּׁוּם
שֶׁהוּא יָשָׁר וְהָגוּן, מְדַבֵּר תָּמִיד אֱמֶת וְאֵינוֹ נוֹשֵׂא פָּנִים
לְשׁוּם יֶלֶד, אִם גַּם הוּא חֲבֵרוֹ הַטּוֹב בְּיוֹתֵר.
יוֹם אֶחָד שִׁחֲקוּ הַיְּלָדִים בְּ“הַקָּפוֹת”. הַהִתְרַגְּשׁוּת בֵּין
שְׁתֵּי קְבוּצוֹת הַמְּשַׂחֲקִים הָיְתָה גְּדוֹלָה מְאֹד. אַמְנוֹן הָיָה
אוֹתָהּ שָׁעָה הַשּׁוֹפֵט וְהִשְׁגִּיחַ, שֶׁהַמִּשְׂחָק יִתְנַהֵל לְפִי
הַכְּלָלִים הַמְּקֻבָּלִים. וְהִנֵּה קָלַע אַחַד הַיְּלָדִים בַּכַּדּוּר

------------------
הוּא נִגַּשׁ אֶל הָאַלּוֹן לְבָרֵךְ עַל הַנֵּס שֶׁנַּעֲשָׂה לוֹ בַּמָּקוֹם הַזֶּה, וּפִתְאֹם עָמַד תַּחְתָּיו: לְאָזְנָיו הִגִּיעָה אִוְשָׁה בֵּין הַשִּׂיחִים, וְעַד מְהֵרָה נִרְאוּ לְעֵינָיו..
נַחֲשׁוּ, מִי?… הַשּׁוּעָל וְהֶחָתוּל, שֶׁאִתָּם יַחַד סָעַד פַּת-עַרְבִית בַּמָּלוֹן.
“בָּרוּךְ הַבָּא!” קָרָא הַשּׁוּעָל, בְּחַבְּקוֹ וּבְנַשְּׁקוֹ לְפִּינוֹקְיוֹ, “בְּאֵיזוֹ דֶּרֶךְ בָּאתָ הֲלוֹם?” “הֲלוֹם?” חָזַר הֶחָתוּל.

------------------
הוּא הֵצִיץ מִתּוֹךְ הַמְּאוּרָה וְרָאָה לְתִמְהוֹנוֹ אַרְבַּע חַיּוֹת שְׁחֹרוֹת דּוֹמוֹת לַחֲתוּלִים; אַךְ אֵלֶּה לֹא הָיוּ חֲתוּלִים, כִּי אִם נְמִיּוֹת, חַיּוֹת קְטַנּוֹת טוֹרְפוֹת, הַלְּהוּטוֹת מְאֹד אַחֲרֵי בֵּיצִים וְאֶפְרוֹחִים.
אַחַת מִן הַנְּמִיּוֹת הַלָּלוּ נִפְרְדָה מֵעַל חַבְרוֹתֶיהָ, נִגְּשָׁה אֶל פֶּתַח הַמְּאוּרָה וְאָמְרָה בַּלָּאט: “שָׁלוֹם מְלַמְפּוֹ!” “שְׁמִי אֵינֶנּוּ מְלַמְפּוֹ”.
עָנָה הַלֵּיצָן.
“וּמַה שִּׁמְךָ?” “שְׁמִי פִּינוֹקְיוֹ”.

------------------
“רוֹצֶה אֲנִי לָשׁוּב הַבַּיְתָה, לִלְמֹד חָכְמָה וָדַעַת, לִהְיוֹת יֶלֶד טוֹב וּלְשַׂמֵּחַ אֶת לֵב אָבִי וּמוֹרִי”.
“בְּשָׁעָה טוֹבָה וּמֻצְלַחַת!” “פִּינוֹקְיוֹ!” קָרָא פְּתִילָה, “שְׁמַע לַעֲצָתִי וַחֲכַם: סַע עִמָּנוּ וְיִיטַב לִבְּךָ!” “לֹא, לֹא!” “סַע עִמָּנוּ וְיִיטַב לִבְּךָ!” קָרְאוּ אֵלָיו קוֹלוֹת אֲחָדִים מִתּוֹךְ הַמֶּרְכָּבָה.
“סַע עִמָּנוּ וְיִיטַב לִבְּךָ!” קָרְאוּ כָּל מְאַת הַיְּלָדִים פֶּה אֶחָד.
“וְאִם אֶסַּע עִמָּכֶם, מַה תֹּאמַר הַפֵיָה הַטּוֹבָה שֶׁלִּי?” אָמַר הַלֵּיצָן.

------------------
אֶפְשָׁר לֶאֱכֹל בַּבֹּקֶר לֶחֶם?”
“הַבִּיטִי אֶל רִנָּה”, אָמְרָה לָהּ הַדּוֹדָה, “הִיא אוֹכֶלֶת תָּמִיד
לֶחֶם וְאֵין זֶה מַזִּיק לָהּ כְּלָל”.
“אֵינֶנִּי אוֹהֶבֶת לֶחֶם”, הִתְפַּנְּקָה נָעֳמִי.
“אִם אֵינֵךְ אוֹהֶבֶת, אַל תֹּאכְלִי”, אָמְרָה הַדּוֹדָה, “אֵינֶנִּי
מַכְרִיחָה אוֹתָךְ; אַךְ עוּגוֹת אֵין לָנוּ”.
דִּבְרֵי הַדּוֹדָה, שֶׁנֶּאֶמְרוּ בְּשֶׁקֶט וּבְלִי רֹגֶז, הִשְׁפִּיעוּ
לְטוֹבָה עַל נָעֳמִי. הִיא רָאֲתָה, שֶׁאֵין הַדּוֹדָה מִתְפָּעֶלֶת

------------------
כַּאֲשֶׁר שָׁבָה הָאֵם הַבַּיְתָה, הִרְגִּישָׁה בַּצִּנְצֶנֶת
הַשְּׁבוּרָה. הִיא שָׁאֲלָה אֶת דִּינָה, אִם הִיא שָׁבְרָה אֶת
הַצִּנְצֶנֶת, אַךְ דִּינָה אָמְרָה, שֶׁהִיא שִׂחֲקָה בַּחוּץ וְלֹא
הָיְתָה כְּלָל בַּחֲדַר-הָאֹכֶל. גַּם אַמְנוֹן אָמַר, שֶׁאֵינוֹ יוֹדֵעַ
דָּבָר. פִּתְאֹם נִשְׁמַע קוֹלוֹ שֶׁל הַתֻּכִּי: “תֻּכִּי, אוֹי לְךָ אִם
תְּסַפֵּר!” הַכֹּל הִכִּירוּ אֶת קוֹלוֹ שֶׁל אַמְנוֹן וּפָרְצוּ
בִּצְחוֹק, אַךְ אַמְנוֹן פָּרַץ בְּבֶכִי.
------------------
“וַאֲנִי רוֹאֶה גַם חוֹף”, אָמַר הַלֵּיצָן, “הֵן עֵינִי חַדָּה, כְּעֵין הֶחָתוּל וּמֵיטִיב אֲנִי לִרְאוֹת בַּלַּיְלָה מֵאֲשֶׁר בַּיּוֹם”.
פִּינוֹקְיוֹ הֶעָלוּב הִתְאַמֵּץ לְהֵרָאוֹת עַלִּיז וְשָׂמֵחַ, אַף-עַל-פִּי שֶׁהוּא עַצְמוֹ הִתְחִיל חוֹשֵׁשׁ מְאֹד; כֹּחוֹ עֲזָבוֹ וּנְשִׁימָתוֹ קָצְרָה מֵרֶגַע לְרֶגַע.
וְהַחוֹף עֲדַיִן הָיָה רָחוֹק מְאֹד.

------------------
הַמֶּלֶךְ לִפְנֵי הָעָם לְבוּשׁ אַדֶּרֶת אַרְגָּמָן, הַמְּקֻשֶּׁטֶת
גְּדִילֵי זָהָב וָכֶסֶף, וַחֲבוּשׁ כִּתְרוֹ הַיָּקָר לְרֹאשׁוֹ, – הָיוּ
הַכֹּל כּוֹרְעִים בֶּרֶךְ לְפָנָיו וְעוֹצְמִים אֶת-עֵינֵיהֶם, כִּי לֹא
יָכְלוּ לְהַבִּיט אֶל הָאֲבָנִים הַמַּבְהִיקוֹת כְּאַלְפֵי שְׁמָשׁוֹת.
וְהַמֶּלֶךְ הִתְגָּאָה מְאֹד בְּרָב-עָשְׁרוֹ וּגְדֻלָּתוֹ וַיְהִי
בְּעֵינָיו כֵּאלֹהִים.
וַיְהִי הַיּוֹם וְהַמֶּלֶךְ שׁוֹכֵב אֶת-מִשְׁכַּב הַצָּהֳרַיִם תַּחַת

------------------
“צָרִיךְ הָיִיתִי לִרְאוֹת אֶת הַנּוֹלָד! עַכְשָׁו עָבַר הַמּוֹעֵד!” אַף-עַל-פִּי-כֵן לָקַח אֶת הַלֵּיצָן בְּיָדָיו וְהֶעֱמִידוֹ עַל הָרִצְפָּה, לְמַעַן יַתְחִיל לָלֶכֶת, אַךְ פִּינוֹקְיוֹ לֹא יָכֹל לָזוּז מִמְּקוֹמוֹ.
הִתְחִיל גֶ’פֶּטוֹ מוֹלִיךְ אוֹתוֹ הֵנָּה וָהֵנָּה, צַעַד אַחַר צַעַד.
לְאַט לְאַט נִתְרַגֵּל הַלֵּיצָן בַּהֲלִיכָה עַד שֶׁהִתְחִיל מִתְרוֹצֵץ בַּחֶדֶר אָנֶה וָאָנָה.

------------------
רָן הוֹצִיא אֶת הָאוֹלָר מִכִּיסוֹ וְשָׁאָל:
“זֶהוּ?”
“כֵּן, כֵּן!” קָרָא הַיֶּלֶד וּפָנָיו קָרְנוּ מִשִּׂמְחָה.
“אִם כֵּן – קַח אוֹתוֹ!” אָמַר רָן וְהוֹשִׁיט לוֹ אֶת הָאוֹלָר.
“תּוֹדָה רַבָּה!” אָמַר הַיֶּלֶד, “כָּל-כַּךְ הִצְטָעַרְתִּי אֶתְמוֹל!
קִבַּלְתִּי אֶת הָאוֹלָר הַזֶּה מֵאָבִי לְיוֹם הַהוּלֶדֶת. לְעוֹלָם לֹא
אֶשְׁכַּח אֶת הַחֶסֶד שֶׁעָשִׂיתָ עִמָּדִי”.
“חֶסֶד?” אָמַר רָן, “אֵין זֶה חֶסֶד, אֶלָּא מִצְוָה! כָּתוּב בַּתּוֹרָה,
שֶׁצָּרִיךְ לְהָשִׁיב כָּל אֲבֵדָה”.

------------------
יָכוֹל לַעֲצֹר אֶת צְחוֹקִי הַמְּחַלְחֵל בִּגְרוֹנִי.
עוֹד זְמַן רַב אֲנִי נִשְׁאָר בָּעֲלִיָּה, עַד שֶׁנִּפְתַּחַת הַדֶּלֶת
וְחַסְיָה נִדְחֶפֶת פְּנִימָה, כְּשֶׁהִיא גּוֹרֶרֶת אַחֲרֶיהָ שַׂק מָלֵא
סְמַרְטוּטִים וְשִׁבְרֵי כֵּלִים. לְמַרְאֵה פָּנֶיהָ הַמְּלֻכְלָכִים,
אֲנִי מַתְחִיל שׁוּב צוֹחֵק.
“מַה שִּׂמְחַת תֶּרַח זוֹ עַל רֹאשֶׁךָ?” גּוֹעֶרֶת בִּי חַסְיָה,
“נִרְפֶּה שֶׁכְּמוֹתֶךָ! הֲלֹא בּוֹשׁ תֵּבוֹשׁ! הַכֹּל עוֹבְדִים
וַעֲמֵלִים וְהוּא מִשְׁתַּעֲשֵׁעַ לוֹ בָּעֲלִיָּה וְצוֹהֵל כִּסְיָח! רֵד

------------------
“אוֹי לָהֶם לַיְּלָדִים שֶׁאֵינָם שׁוֹמְעִים בְּקוֹל הוֹרֵיהֶם וְעוֹזְבִים אֶת בֵּיתָם, הֵם מְאַבְּדִים אֶת אָשְׁרָם בִּידֵיהֶם, וְיוֹם יָבוֹא וְיִצְטָעֲרוּ עַל מַעֲשֵׂיהֶם”.
“זַמֵּר לְךָ זְמִירוֹת כְּחֶפְצְךָ, הַצְּרָצַר; וַאֲנִי – אֶת שֶׁלִי אֶעֱשֶׂה: מָחָר, עִם עֲלוֹת הַשַּׁחַר, אֵלֵךְ לִי מִכָּאן, כִּי אִם אֵשֵׁב פֹּה, יִשְׁלְחוּ אוֹתִי לְבֵית-הַסֵּפֶר, עַל אַפִּי וְעַל חֲמָתִי.
לֹא אַסְתִּיר מִפָּנֶיךָ כְּלָל, כִּי אֵין נַפְשִׁי לְלִמּוּדִים.

------------------
לָכֵן יָכֹל פִּינוֹקְיוֹ, בְּגִשְׁתּוֹ לִגְרוֹן הַכָּרִישׁ, לִרְאוֹת חֵלֶק מֵרְקִיעַ הַשָּׁמַיִם הַזָּרוּעַ כּוֹכָבִים וְגַם אֶת הַיָּרֵחַ בְּמִלּוּאוֹ.
“עַכְשָׁו שְׁעַת-כּשֶׁר לָנוּס”, אָמַר פִּינוֹקְיוֹ לְאָבִיו, “הַכָּרִיש יָשֵׁן שְׁנַת מַרְמִיטָה.
הַיָּם שָׁקֵט וְהַיָּרֵחַ מַגִּיהַּ אוֹרוֹ.
לֵךְ אַחֲרַי, אַבָּא, עוֹד מְעַט וְנִצַּלְנוּ”.
נֶחֱרַץ – נַעֲשָׂה.

------------------
זַכַּאי הוּא עָלוּב זֶה לְכָךְ: הֲלֹא כְּדֵי לִקְנוֹת לִי סֵפֶר-לִמּוּד הָלַךְ וּמָכַר אֶת מְעִילוֹ… וְלֹא עוֹד אֶלָּא בְּיָמִים קָרִים כָּאֵלֶּה! רַק אָב אוֹהֵב וְרַחוּם יָכוֹל לְהַקְרִיב קָרְבָּן שֶׁכָּזֶה!… " וּבְשָׁעָה שֶׁהָיָה פִּינוֹקְיוֹ שָׁקוּעַ בְּהִרְהוּרִים אֵלֶּה, שֶׁגָּרְמוּ לוֹ הֲנָאָה מְרֻבָּה, הִגִּיעוּ לְאָזְנָיו פִּתְאֹם מֵרָחוֹק צְלִילֵי חָלִיל וְתֹף: פִּי-פִּי-פִּי! בּוּם-בּוּם-בּוּם! הוּא עָמַד תַּחְתָּיו וְהִטָּה אָזְנוֹ.

------------------
פֶּרֶק שְׁמוֹנָה-עָשָׂר: פִּינוֹקְיוֹ פּוֹגֵשׁ אֶת הַשּׁוּעָל וְהֶחָתוּל וְהוֹלֵךְ עִמָּהֶם אֶל שְׂדֵה-הַפְּלָאוֹת, לִזְרֹעַ אֶת אַרְבַּעַת הַמַּטְבְּעוֹת שֶׁלּוֹ.
כַּחֲצִי שָׁעָה לֹא שָׁעֲתָה הַפֵיָה אֶל בִּכְיוֹ וְאֶל תַּחֲנוּנָיו שֶׁל פִּינוֹקְיוֹ, אֲשֶׁר הִתְאַמֵּץ לַעֲבֹר בַּפֶּתַח וְלֹא יָכֹל.
הִיא חָפְצָה לְעָנְשׁוֹ עַל דִּבְרֵי הַשֶּׁקֶר, כִּי אֵין דָּבָר מְגֻנֶּה מִשֶּׁקֶר.

------------------
מֶה עָשָׂה? לָקַח מִצְנֶפֶת נְיָר, חָבַשׁ אוֹתָהּ לְרֹאשׁוֹ וְכִסָּה בָּהּ אֶת אָזְנָיו וְאֶת פָּנָיו עַד שֹׁרֶשׁ חָטְמוֹ, אַחַר יָצָא לְבַקֵּש אֶת פְּתִילָה.
הוּא בִּקֵּשׁ אוֹתוֹ בָּרְחוֹבוֹת, בַּשְּׁוָקִים, בַּמִּגְרָשִׁים, בַּתֵּאַטְרָאוֹת, אַךְ לֹא מְצָאוֹ בְּשׁוּם מָקוֹם.
הוּא שָׁאַל עָלָיו אֶת כָּל הַבָּאִים לִקְרָאתוֹ, אַךְ אִישׁ לֹא רָאָהוּ וְלֹא יָדַע אֶת מְקוֹמוֹ אַיֵּהוּ.
לְבַסּוֹף הָלַךְ פִּינוֹקְיוֹ לְבַקְּשׁוֹ בְּבֵיתוֹ וְדָפַק עַל דֶּלֶת חַדְרוֹ.

------------------
נִדְהָם וְנִסְעָר הִסְתַּכֵּל בָּרְאִי אֲשֶׁר בַּחֶדֶר וְרָאָה כִּי הוּא נִשְׁתַּנָּה תַּכְלִית שִׁנּוּי; לְנֶגֶד עֵינָיו עָמַד יֶלֶד חַי, זָרִיז וְנֶחְמָד, בַּעַל שְׂעָרוֹת עַרְמוֹנִיּוֹת, עֵינַיִם כְּחֻלּוֹת, יָפֶה לְהַפְלִיא.
פִּינוֹקְיוֹ לֹא יָדַע אֶת נַפְשׁוֹ, וּלְרֶגַע נִדְמָה לוֹ, כִּי כָּל זֶה אֵינֶנּוּ כִּי אִם בַּחֲלוֹם.
“וְהֵיכָן הוּא אַבָּא שֶׁלִּי?” קָרָא פִּתְאֹם.
כְּשֶׁפָּנָה וְנִכְנַס לַחֶדֶר הַשֵּׁנִי רָאָה אֶת גֶּ’פֶּטוֹ בָּרִיא, זָרִיז וְעַלִּיז כַּאֲשֶׁר יְדָעָהוּ בָּרִאשׁוֹנָה.

------------------
בְּפִנַּת הַחֶדֶר עָמְדָה כִּירָה בּוֹעֶרֶת וְעָלֶיהָ קְדֵרָה; נִרְאָה, כִּי בַּקְּדֵרָה הִתְבַּשֵּׁל מַשֶּׁהוּ, כִּי אֵדִים עָלוּ מִתּוֹכָהּ.
אַךְ הַכִּירָה, הַקְּדֵרָה וְהָאֵדִים לֹא הָיוּ שֶׁל מַמָּשׁ, אֶלָּא צִיּוּר שֶׁצֻּיַּר בִּידֵי צַיָּר.
כְּשֶׁנִּכְנַס גֶּ’פֶּטוֹ לְחַדְרוֹ, לָקַח מִיָּד אֶת כְּלֵי עֲבוֹדָתוֹ וְהִתְחִיל לַחֲרֹט אֶת הַלֵּיצָן שֶׁלּוֹ.
“מַה שֵׁם אֶקְרָא לַלֵּיצָן?” שָׁאַל אֶת עַצְמוֹ.
“דּוֹמַנִי כִּי מִן הָרָאוּי שֶׁאֶקְרָא לוֹ פִּינוֹקְיוֹ.
שֵׁם זֶה יָבִיא לוֹ מַזָּל.

------------------
וּבְדַבְּרוֹ כָּךְ שָׁפַת אֶת הַמַּחֲבַת עַל הָאָח הַמְּלֵאָה גֶּחָלִים בּוֹעֲרוֹת, יָצַק בִּמְקוֹם שֶׁמֶן מְעַט מַיִם, וּלְאַחַר שֶׁהִתְחִילוּ הַמַּיִם לִרְתֹּחַ, שָׁבַר אֶת הַקְּלִפָּה וְאָמַר לְעָרוֹת אֶת הַבֵּיצָה לְתוֹךְ הַמַּחֲבַת.

------------------
רַק בַּבֹּקֶר הַשְׁכֵּם הֵקִיץ מִשְּׁנָתוֹ, כִּי שָׁמַע דְּפִיקָה עַל הַדֶּלֶת: “מִי שָׁם”, שָׁאַל פִּינוֹקְיוֹ, כְּשֶׁהוּא מְפַהֵק וּמְשַׁפְשֵׁף אֶת עֵינָיו.
“אֲנִי!”, נִשְׁמַע קוֹל מֵאֲחוֹרֵי הַדֶּלֶת.
פִּינוֹקְיוֹ הִכִּיר אֶת קוֹל גֶּ’פֶּטוֹ.
פֶּרֶק שְׁבִיעִי: גֶ’פֶּטוֹ שָׁב הַבַּיְתָה וְנוֹתֵן לַלֵּיצָן אֶת אֲרוּחַת-הַבֹּקֶר שֶׁקָּנָה לְעַצְמוֹ.

------------------
רַק מִזְּמַן לִזְּמַן הִרְגִּישׁ כִּי רוּחַ סְעָרָה מְנַשֶּׁבֶת עַל פָּנָיו.
מִתְּחִלָּה לֹא יָכוֹל הָיָה לְהָבִין מֵאַיִן בָּאָה הָרוּחַ הַזֹּאת, אַךְ עַד מְהֵרָה נוֹדַע לוֹ, כִּי רוּחַ זוֹ יוֹצֵאת מֵחֲזֵה הַמִּפְלֶצֶת.
הַכָּרִישׁ הָיָה קְצַר-נְשִׁימָה, וּכְשֶׁהָיָה נוֹשֵׁם נִדְמֶה הָיָה כְּאִלּוּ רוּחַ עַזָּה נוֹשֶׁבֶת.

------------------
אַךְ הַלֵּיצָן הָיָה זָרִיז מְאֹד וְיָדַע לְהִזָּהֵר מִכָּל פְּגִיעָה, וְהַסְּפָרִים עָפוּ מֵעַל לְרֹאשׁוֹ וְעָשׂוּ דַּרְכָּם הַיָּמָּה.
הַדָּגִים קָפְצוּ עַל הַסְּפָרִים, בְּהַאֲמִינָם כִּי דְּבַר מַאֲכָל הֵם; אַךְ כִּמְעַט טָעֲמוּ מֵאַחַד הַדַּפִּים, מִיָּד הֵקִיאוּ הַכֹּל מִפִּיהֶם, כְּשֶׁהֵם מְעַוִּים אֶת פְּנֵיהֶם, כְּאוֹמְרִים: “לֹא לָנוּ, לֹא לָנוּ הַמַּטְעַמִּים הָאֵלֶּה.
רְגִילִים אֲנַחְנוּ בְּמַאֲכָלִים נְעִימִים מֵהֶם”.
וְהַקְּטָטָה הָלְכָה הָלוֹךְ וְגָבוֹר, הָלוֹךְ וְהִתְלַקֵּחַ.

------------------
אַךְ אַל נָא תִּשְׁכַּח לְהָעִיר אוֹתָנוּ בַּחֲצוֹת הַלַּיְלָה, כִּי הַדֶּרֶךְ רַבָּה לְפָנֵינוּ”.
“לִפְקֻדָּתְךָ!” עָנָה בַּעַל הַמָּלוֹן וְרָמַז בְּעֵינוֹ הָאַחַת לַשּׁוּעָל וְלֶחָתוּל, כְּלוֹמַר: “דַּי לְחַכִּימָא בִּרְמִיזָא! בְּעִנְיָנִים כָּאֵלֶּה הֲרֵינִי בַּעַל נִסָּיוֹן!” פִּינוֹקְיוֹ שָׁכַב בַּמִּטָּה וּמִיָּד נִרְדַּם; בַּחֲלוֹמוֹ וְהִנֵּה הוּא עוֹמֵד בַּשָּׂדֶה; וּבַשָּׂדֶה נְטוּעִים עֵצִים רַבִּים: וּבֵינֵיהֶם עֵץ עִם אֶשְׁכּוֹלוֹת – מַטְבְּעוֹת זָהָב.

------------------
וְאַף כִּי גַּם הוּא נִבְהַל, מִהֵר הַיַּמָּה, טָבַל אֶת מִטְפַּחְתּוֹ בַּמַּיִם וְהִנִּיחַ אוֹתָהּ לְרַקָּתוֹ שֶׁל חֲבֵרוֹ הַמִּסְכֵּן.
הוּא בָּכָה עָלָיו, קָרָא לוֹ בִּשְׁמוֹ וְכֹה אָמַר: “יוֹנָתָן!… אָחִי, אָחִי, יוֹנָתָן!… פְּקַח נָא אֶת עֵינֶיךָ וְהַבֵּט אֵלַי! לָמָּה לֹא תַּעֲנֶה דָּבָר? הֵן לֹא אֲנִי פָּגַעְתִּי בְּךָ בַּסֵּפֶר! הַאֲמִינָה לִי, לֹא אֲנִי! פְּקַח נָא אֶת עֵינֶיךָ, יוֹנָתָן! אִם לֹא תִּפְקַח אֶת עֵינֶיךָ, אָמוּת גַּם אֲנִי!… הוֹי, אֵלִי, אֵל רַחוּם! אֵיךְ אָשׁוּב עַתָּה הַבַּיְתָה? 
------------------
אַבָּא שֶׁלִּי!” חוֹשֶׁבֶת עָפְרָה וְאֵינָהּ מוֹצִיאָה הֶגֶה מִפִּיהָ.
וְהִנֵּה הִיא רוֹאָה זְבוּב מִתְעוֹפֵף מֵעַל פְּנֵי אַבָּא. “הוֹי,
זְבוּב רָע!” לוֹחֶשֶׁת עָפְרָה, “לֵךְ מִפֹּה, תֵּן לְאַבָּא לִישׁוֹן!”
אַךְ הַזְּבוּב שׁוֹבָב גָּדוֹל. הוּא מִתְיַצֵּב עַל מֵצַח אַבָּא
וּמַבִּיט בְּמַבַּט נִצָּחוֹן אֶל עָפְרָה. עָפְרָה מְעִיפָה אֶת
הַזְּבוּב. אַךְ הוּא שָׁב וּמְדַגְדֵּג אֶת הָאַף שֶׁל אַבָּא. אַבָּא
מִתְעַטֵּשׁ: “עַטְשִׁי!” עָפְרָה פּוֹרֶצֶת בִּצְחוֹק מְצַלְצֵל. גַּם

------------------
“אִ–מָּ–א!” מְצַפְצֶפֶת פִּתְאֹם רוּתִי.
“הַסִּי, טִפְּשֹׁנֶת!” גּוֹעֶרֶת בָּהּ עָפְרָה, “אָסוּר לְהָעִיר אֶת
אִמָּא”.
אִמָּא פּוֹקַחַת אֶת עֵינֶיהָ וְרוֹאָה לְפָנֶיהָ שְׁתֵּי בֻּבּוֹת
מְחַיְּכוֹת. בַּת צְחוֹק עוֹלָה גַּם עַל שְׂפָתֶיהָ וְהִיא מַשְׁכִּיבָה
אֶת שְׁתֵּי הַבֻּבּוֹת עַל יָדָהּ.
“בֹּקֶר טוֹב, אִמָּא!” לוֹחֶשֶׁת עָפְרָה בְּאָזְנֵי אִמָּא.
“בֹּקֶר טוֹב, בֻּבָּתִי!” עוֹנָה אִמָּא אַף הִיא בְּלַחַשׁ. עָפְרָה
מְעִיפָה עַיִן עַל אַבָּא: – הוּא יָשַׁן, הַנֶּחְמָד! “יְשַׁן, יְשַׁן,

------------------
“אֱמֶת, נָכוֹן הַדָּבָר!” קָרָא פִּינוֹקְיוֹ כְּשֶׁדְּמָעוֹת בְּעֵינָיו, “חֲלִילָה לִי מֵעֲשׂוֹת עוֹד כַּדָּבָר הַזֶּה!” הַשִּׂיחָה נִפְסְקָה פִּתְאֹם, כִּי הִנֵּה נִשְׁמְעוּ צַעֲדֵי אִישׁ הוֹלֵךְ וְקָרֵב.
זֶה הָיָה בַּעַל הַכֶּרֶם, שֶׁהִתְגַּנֵּב חֶרֶשׁ לִרְאוֹת אוּלַי נִלְכְּדָה בַּפַּח אַחַת הַנְּמִיּוֹת הַמְּכַלּוֹת אֶת הַתַּרְנְגוֹלוֹת שֶׁלּוֹ.
וּמַה גָּדַל תִּמְהוֹנוֹ בִּרְאוֹתוֹ, לְאוֹר הַפַּנָּס שֶׁהוֹצִיא מִתַּחַת לִמְעִילוֹ, וְהִנֵּה תַּחַת נְמִיָּה נִלְכַּד בַּפַּח נַעַר.

------------------
כְּשֶׁחָזַר פִּינוֹקְיוֹ לְבֵיתוֹ שָׁאַל אוֹתוֹ אָבִיו: “אַיֵּה הַבְּגָדִים הַחֲדָשִׁים שֶׁלְּךָ?” “יָגַעְתִּי וְלֹא מָצָאתִי בְּגָדִים מַתְאִימִים… אֵין דָבָר… אֶקְנֶה בְּפַעַם אַחֶרֶת”.
אוֹתוֹ לַיְלָה אֵחַר פִּינוֹקְיוֹ לָשֶׁבֶת עַד חֲצוֹת! וְתַחַת לַעֲשׂוֹת שְׁמוֹנָה סַלִּים הִסְפִּיק לַעֲשׂוֹת שִׁשָּׁה-עָשָׂר.
אַחַר-כָּךְ שָׁב לִישֹׁן וּמִיָּד נִרְדַּם.

------------------
“לֹא כְּדַאי הַדָּבָר”, הֵשִׁיב הַכֶּלֶב, “הֵן גַּם אַתָּה הִצַּלְתָּ אוֹתִי מִמָּוֶת.
טוֹבָה תַּחַת טוֹבָה! מִכָּאן רְאָיָה, כִּי חַיָּב כָּל אֶחָד לַעֲזֹר תָּמִיד לְרֵעֵהוּ!” “אֵיךְ זֶה נִתְגַּלְגַּלְתָּ פִּתְאֹם לַמְּעָרָה?” "לְאַחַר שֶׁהִצַּלְתָּ אוֹתִי, הָיִיתִי מֻטָּל עַל שְׂפַת הַיָּם כָּל עוֹד נַפְשִׁי בִּי.
וְהִנֵּה עָלָה בְּאַפִּי רֵיחַ צָלִי.
רֵיחַ זֶה גֵּרָה אֶת תַּאֲבוֹנִי, מִיָּד קַמְתִּי וְהָלַכְתִּי עַל פִּי הָרֵיחַ הַזֶּה.
עַד אֲשֶׁר בָּאתִי אֶל הַמְּעָרָה.

------------------
וְאוּלַי בִּמְקוֹם אַלְפַּיִם, אֶמְצָא חֲמֵשֶׁת אֲלָפִים?… וְאוּלַי – מִי יוֹדֵעַ?… אֶמְצָא מֵאָה אֶלֶף! מִי יִדְמֶה לִי וּמִי יִשְׁוֶה לִי אָז?! כִּי אָז, כִּי אָז – אֶבְנֶה לִי הֵיכָל נֶהְדָּר, אֶקְנֶה אֶלֶף סוּסֵי-עֵץ, אָקִים אֶלֶף אֳרָווֹת, אַחֲזִיק מַרְתֵּף מָלֵא יַיִן, וַאֲרוֹנוֹת בֵּיתִי יִהְיוּ מְלֵאִים עוּגוֹת טוֹבוֹת, סֻכָּרְיּוֹת, דֻּבְשָׁנִיּוֹת, רְקִיקִים, סֻפְגָּנִיּוֹת, פַּרְפְּרָאוֹת וְכָל מִינֵי דְּבָרִים טוֹבִים”.

------------------
אַךְ הַכֶּלֶב הָיָה רָעֵב מְאֹד; הוּא יִבֵּב, יִלֵּל, כִּשְׁכֵּשׁ בִּזְנָבוֹ וּכְאִלּוּ בִּקֵּש: “תֵּן לִי מַשֶּׁהוּ מִן הַדָּג הַצָּלוּי וְאֵלְכָה לִי!” “גֶּשׁ הָלְאָה! הָלְאָה מִזֶּה!” חָזַר הַדַּיָּג וּפָשַׁט אֶת רַגְלוֹ לִבְעֹט בַּכֶּלֶב.
אַךְ הַכֶּלֶב לֹא הָיָה רָגִיל בְּדַרְכֵי נִימוּס כָּאֵלֶּה, בְּיִחוּד בְּשָׁעָה שֶׁהָיָה רָעֵב.
הוּא חָרַץ אֶת לְשׁוֹנוֹ וְחָשַׂף לְעֻמָּתוֹ אֶת שִׁנָּיו הַנּוֹרָאוֹת.

------------------
הוּא פָּנָה אֶל הֶחָתוּל וְשָׁאַל: “מַה זֶּה הָיָה לְכַף רַגְלְךָ?” הֶחָתוּל רָצָה לְהָשִׁיב תְּשׁוּבָה, אַךְ לְשׁוֹנוֹ כְּאִלּוּ נֶאֶלְמָה.
מִיָּד בָּא הַשּׁוּעָל לְעֶזְרָתוֹ וְאָמַר: “יְדִידִי זֶה עָנָו הוּא מִכָּל הַבְּרִיוֹת אֲשֶׁר עַל פְּנֵי הָאֲדָמָה וְאֵינוֹ רוֹצֶה לְהַלֵּל אֶת עַצְמוֹ.
וּמַעֲשֶׂה שֶׁהָיָה כָּךְ הָיָה: לִפְנֵי שָׁעָה פָּגַשְׁנוּ בַּדֶּרֶךְ זְאֵב זָקֵן גּוֹוֵעַ בְּרָעָב, וְהוּא בִּקֵּשׁ מֵאִתָּנוּ נְדָבָה.

------------------
“מַדּוּעַ?” קָרְאוּ הַיְּלָדִים בְּתִמָּהוֹן, “בַּמֶּה חָטָאנוּ
לְפָנֶיךָ?”
“אֵינְכֶם מְנֻמָּסִים! אוֹמְרִים אַתֶּם לָבוֹא וְאֵינְכֶם פּוֹתְחִים אֶת
הַדֶּלֶת”.
“אֵיזוֹ דֶּלֶת?” שָׁאֲלוּ הַיְּלָדִים.
“אֵיזוֹ דֶּלֶת?” שָׁאֲלָה גַּם הָאֵם, שֶׁנִּגְּשָׁה בֵּינָתַיִם, “מָה
אַתָּה סָח?”
“גַּם אַתְּ טוֹבָה מְאֹד”, אָמַר הַדּוֹד יַעֲקֹב בְּרֹגֶז, “שָׁעָה
שְׁלֵמָה דָּפַקְתִּי עַל דֶּלֶת בֵּיתְכֶם; מִי שֶׁהוּא מִכֶּם קָרָא
בְּלִי הֶפְסֵק: ‘יָבוֹא’ ‘בְּבַקָּשָׁה לְהִכָּנֵס!’ וְאֶת הַדֶּלֶת

------------------
וְלֹא לְבַד מִשׁוּם סִפּוּר-הַמַּעֲשֶׂה הַמְּשַׁעֲשֵׁעַ וְהַמְּרַתֵּק אֶת קוֹרְאָיו הַצְּעִירִים, אֶלָּא מִשּׁוּם שֶׁהוּא רָווּי חָכְמַת-חַיִּים וַהֲבָנַת נֶפֶשׁ הַיֶּלֶד וּמַבְלִיט כְּאִלּוּ בְּלִי-מֵשִׂים מוּסַר-הַשְׂכֵּל שֶׁל כָּל הַרְפַּתְקָה וּמַעֲשֵׂה מְשׁוּבָה שֶׁל גִּבּוֹר-הַסִּפּוּר, וְכָךְ הוּא מַחְדִּיר לְעוֹלָמוֹ שֶׁל הַיֶּלֶד בְּאֹפֶן טִבְעִי בְּיוֹתֵר אֶת הַמֻּשָּׂגִים שֶׁל הָרָע וְעָנְשׁוֹ וְשֶׁל הַטּוֹב וּגְמוּלוֹ.
סֵפֶר חִנּוּכִי יָקָר זֶה תֻּרְגַּם לְ- לְשׁוֹנוֹת וּבְתוֹכָן לְעִבְרִית.

------------------
לֹא עָבְרָה שָׁעָה, וּשְׁתֵּי רַגְלַיִם נָאוֹת, דַקּוֹת, מַעֲשֵׂה יְדֵי אָמָּן, הָיוּ מוּכָנוֹת בְּיָדָיו.
אָז אָמַר גֶּ’פֶּטוֹ לַלֵּיצָן: “עֲצֹם עֵינֶיךָ וִישַׁן!” פִּינוֹקְיוֹ עָצַם אֶת עֵינָיו, אַךְ לֹא נִרְדַּם, אֶלָּא עָשָׂה אֶת עַצְמוֹ כְּיָשֵׁן.
וְגֶ’פֶּטוֹ לָקַח דֶּבֶק שֶׁל נַגָּרִים, הֵמֵס אוֹתוֹ בְּתוֹךְ קְלִפָּה שֶׁל בֵּיצָה וְחִבֵּר אֶת הָרַגְלַיִם לְגוּפוֹ שֶׁל פִּינוֹקְיוֹ בְּאָמָּנוּת רַבָּה, עַד כִּי לֹא נוֹדַע מְקוֹם הַדֶּבֶק.

------------------
“הַרְאִיתֶם כֵּיצַד מְלֻכְלָךְ כָּאן? כְּמוֹ בִּקְסַרְקָטִין, לֹא
אֶחֱטָא בִּשְׂפָתַי! כְּאִלּוּ לֹא הָיָה כָּאן פֶּסַח מֵעוֹלָם!”
אַבָּא עוֹמֵד לִפְנֵי אֲרוֹן הַסְּפָרִים בְּפָנִים מַבִּיעִים כֹּבֶד
רֹאשׁ וְהוּא מְעַלְעֵל בַּסְּפָרִים וּמְנָעֵר אֶת הָאָבָק מִתּוֹכָם.
כְּשֶׁהוּא מוֹצֵא חוּמָשׁ חֲסַר שַׁעַר, אוֹ הַגָּדָה קְרוּעָה, הֲרֵי
הוּא מֵעִיף עָלַי מַבָּט שֶׁל נְזִיפָה וּמְסַנֵּן מִבֵּין שְׂפָתָיו:
“אַי, נוּ! כֵּיצַד הֵם מְחַבְּלִים אֶת הַסְּפָרִים!”

------------------
“חֵן, חֵן! מַה שְׁלוֹם אַבָּא-אִמָּא שֶׁלְּךָ?” שָׁאַל מַנְגְ’יָפוֹקוֹ.
“אַבָּא בָּרִיא אַךְ אֶת אִמִּי לֹא רָאִיתִי מֵעוֹדִי”.
“מִי יוֹדֵעַ כַּמָּה צַעַר הָיִיתִי גּוֹרֵם לְאַבָּא שֶׁלְּךָ, אִלּוּ הִשְׁלַכְתִּיךָ לְתוֹךְ הָאֵשׁ.
זָקֵן מִסְכֵּן, רַחֲמַי, רַחֲמַי עָלָיו… עַטְשִׁי, עַטְשִׁי, עַטְשִׁי!” וְשׁוּב הִתְעַטֵּשׁ שָׁלֹש פְּעָמִים.
“תִּזְכֶּה לְשָׁנִים רַבּוֹת!” אָמַר פִּינוֹקְיוֹ.

------------------
“וּמַדּוּעַ זֶה אַתָּה לָבָן כָּל כָּךְ?” שָׁאַל אוֹתוֹ פִּתְאֹם הַזָּקֵן.
“נִתְחַכַּכְתִּי שֶׁלֹא בְּמִתְכַּוֵּן בְּכֹתֶל שֶׁצִּבְעוֹ הָיָה חָדָשׁ”, עָנָה הַלֵּיצָן, כִּי בּוֹשׁ לְסַפֵּר, שֶׁגִּלְגְּלוּהוּ בְּקֶמַח כְּדָג, לְטַגְנוֹ עַל הַמַּחֲבַת.
“וּלְאָן נֶעֶלְמוּ מְעִילְךָ, מִכְנָסֶיךְ וְכוֹבָעֲךָ?” “לִסְטִים הִתְנַפְּלוּ עָלַי וְהִפְשִׁיטוּנִי עָרֹם.
אוּלַי יוֹאִיל אֲדוֹנִי לְהַשְׁאִיל לִי אֵיזֶה בֶּגֶד, לְמַעַן אוּכַל לָשׁוּב הַבַּיְתָה?” “אֵין לִי שׁוּם בְּגָדִים, בְּנִי, מִלְבַד שַׂק קָטָן.

------------------
גֶּ’פֶּטוֹ נָבוֹךְ לְמַרְאֵה הָעֵינַיִם הַנּוֹקְבוֹת הָאֵלֶּה וְקָרָא בְּרֹגֶז: “עֵינַיִם שֶׁל עֵץ, לָמָה תִּסְתַּכֵּלְנָה בִּי כָּךְ?” שְׁתִיקָה.
אֵין קוֹל וְאֵין קֶשֶׁב! הִתְחִיל גֶּ’פֶּטוֹ צָר אֶת אַף הַלֵּיצָן, וְהִנֵּה אַךְ סִיֵּם אֶת מְלַאכְתּוֹ הִתְחִיל הָאַף גָּדֵל וְהוֹלֵךְ וּבְמֶשֶׁךְ רְגָעִים אֲחָדִים גָּדַל גָּדוֹל מְאֹד.
גֶּ’פֶּטוֹ נִסָּה לְקַצְּרוֹ, אַךְ לַשָּׁוְא הָיָה עֲמָלוֹ; כְּכָל שֶׁהָיָה מְקַצְּרוֹ, כֵּן הָיָה הָאַף מִתְאָרֵךְ וְהוֹלֵךְ.
אַחֲרֵי הָאַף הִתְחִיל לַעֲשׂוֹת אֶת הַפֶּה.

------------------
אִלּוּ שָׁמַעְתִּי בְּקוֹלָהּ, לֹא הָיִיתִי עַכְשָׁו לֵיצָן, אֶלָּא יֶלֶד מַמָּשׁ, יֶלֶד כְּכָל הַיְּלָדִים! אוֹי וַאֲבוֹי לוֹ לִפְתִילָה, אִם יִפֹּל עַכְשָׁו בְּיָדַי אֶעֱשֶׂה אוֹתוֹ גַּל שֶׁל עֲצָמוֹת!” פִּינוֹקְיוֹ קָם לָצֵאת לָרְחוֹב, אַךְ בְּטֶרֶם נִגַּשׁ אֶל הַדֶּלֶת, נִזְכַּר כִּי אָזְנֵי חֲמוֹר לוֹ וְהִתְבַּיֵּשׁ מְאֹד לְהַרְאוֹת פָּנָיו בַּעֲדִי-תִּפְאֶרֶת כָּזֶה בְּרֹאשׁ חוּצוֹת.

------------------
הוּא מִהֵר מְאֹד בְּלֶכְתּוֹ וְהִרְהֵר: “כַּמָּה צָרוֹת עָבְרוּ עָלַי! אַךְ רָאוּי אֲנִי לְכָךְ עַל עַקְשָׁנוּתִי… רוֹצֶה אֲנִי תָּמִיד לַעֲשׂוֹת כְּכָל הָעוֹלֶה עַל רוּחִי דַּוְקָא וְאֵינִי מַטֶּה אָזְנִי לַעֲצַת דּוֹרְשֵׁי טוֹבָתִי, הַחֲכָמִים מִמֶּנִּי שִׁבְעָתַיִם! וְאוּלָם עַתָּה – רַב לִי.
חֲסַל! מִן הַיּוֹם הַזֶּה וָהָלְאָה אֵיטִיב אֶת דַּרְכִּי וְאֶהְיֶה יֶלֶד טוֹב וּמַקְשִׁיב! 
------------------
נֶחְמָדָה!” אָמְרָה אֶרְאֶלָּה וְהָיְתָה מְאֻשָּׁרָה מְאֹד.
בְּיוֹם הַמָּחֳרָת שְׁאֵלָה הַמּוֹרֶה בְּבֵית-הַסֵּפֶר: “יְלָדִים, לְמִי
מִכֶּן יִהְיֶה לְבוּשׁ שֶׁל פַּרְפָּר?”
תַּלְמִידוֹת אֲחָדוֹת הִצְבִּיעוּ וְגַם אֶרְאֶלָּה בֵּינֵיהֶן. אַךְ
כַּרְמֶלָּה לֹא הִצְבִּיעָה.
לָחֲשָׁה לָהּ אֶרְאֶלָּה: “הַצְבִּיעִי גַּם אַתְּ!” עָנְתָה כַּרְמֶלָּה
אַף הִיא בְּלַחַשׁ: “לָמָּה אַצְבִּיעַ? הֵן לִי לֹא יִהְיֶה לְבוּשׁ
פַּרְפָּר!”
“יִהְיֶה!” לָחֲשָׁה אֶרְאֶלָּה שׁוּב.

------------------
הִזְדָּרֵז אֵפוֹא! קוּם וְנֵלֵךְ לַקִּרְקָס וַאֲלַמֵּד אוֹתְךָ שָׁם לְדַלֵּג בְּעַד חִשּׁוּקִים, לְהַבְקִיעַ בְּרֹאשְׁךָ גַּלְגַּלֵי נְיָר, לִרְקֹד וַלְס וּפּוֹלְקָה בְּרַגְלֶיךָ הָאֲחוֹרִיּוֹת!” פִּינוֹקְיוֹ הֶעָלוּב הָיָה אָנוּס לִלְמֹד אֶת כָּל הַתּוֹרָה וְהַחָכְמָה הַזֹּאת, אַךְ עַד שֶׁלָּמַד אֶת כָּל אֵלֶּה עָבְרוּ שְׁלֹשָׁה חֳדָשִׁים, וְכָל הַזְּמַן הַזֶּה הָיָה עָלָיו לָתֵת אֶת גֵּווֹ לְמַכִּים, וְהַשּׁוֹט הָיָה עוֹקֵר מֵעוֹרוֹ אֲנִיצֵי צֶמֶר.

------------------
קוֹל זֶה שָׁאַל: “מִי זֶה גוֹוֵעַ?” “אֲנִי וְאָבִי!” “הֲקוֹלְךָ זֶה, יְדִידִי פִּינוֹקְיוֹ?” “קוֹלִי, אֲדוֹנִי! וּמִי אַתָּה?” “אֲנִי הַטּוּנָס, חֲבֵרְךָ לְמַאֲסָר בִּמְעֵי הַכָּרִישׁ”.
“כֵּיצַד נִמְלַטְתָּ מִשָּׁם!” “רָאִיתִי מַה שֶּׁעָשִׂיתָ וּמִהַרְתִּי לַעֲשׂוֹת כָּמוֹךָ”.

------------------
אַחַר פָּנָה אֶל הַצְּרָצַר וְשָׁאַל: “אֱמֹר נָא לִי, צִרְצָרִי, הֵיכָן אוּכַל לְהַשִּׂיג כּוֹס חָלָב בִּשְׁבִיל אָבִי?” “בַּחֶלְקָה הַשְּׁלִישִׁית מִזֶּה גָּר אִכָּר גִּ’יַּנְגְּ’יוֹ שְׁמוֹ, וְלוֹ פָּרוֹת חוֹלְבוֹת.
לֵךְ אֵלָיו וְתַשִּׂיג חָלָב לְאָבִיךָ”.
פִּינוֹקְיוֹ מִהֵר וְרָץ אֶל הָאִכָּר גִּ’יַּנְגִ’יוֹ.
“כַּמָּה חָלָב מְבַקֵּשׁ אַתָּה?” שָׁאַל אוֹתוֹ הָאִכָּר, “כּוֹס אַחַת”.

------------------
הֶחָצֵר, לְשִׂמְחַת לִבָּם שֶׁל בְּנֵי הַבַּיִת, הַקְּטַנִּים עִם
הַגְּדוֹלִים.
כְּשֶׁהָיָה בָּא כֶּלֶב זָר לֶחָצֵר וְרָצָה לְהִתְנַפֵּל עַל מְיָאָה,
מִיָּד חָשָׁה הַבְהֲבָה לְעֶזְרָתָהּ. בִּימֵי גֶשֶׁם וּסְעָרָה הָיְתָה
בָּאָה אֶל מְאוּרַת יְדִידָתָהּ לִמְצֹא שָׁם מַחֲסֶה, וְהַבְהֲבָה
קִבְּלָה אוֹתָהּ בְּכָבוֹד גָּדוֹל.
וְהִנֵּה עַתָּה, אַחֲרֵי עֲבֹר שָׁנִים רַבּוֹת, רוֹבְצוֹת שְׁתֵּי
הַיְּדִידוֹת בַּעֲצַלְתַּיִם עַל יַד הַמְּאוּרָה וּמִתְחַמְּמוֹת

------------------
אַחַד הַגַּזְלָנִים תָּפַס בְּאַפּוֹ שֶׁל הַלֵּיצָן, הַשֵּׁנִי – בְּסַנְטֵרוֹ, וּשְׁנֵיהֶם הִתְחִילוּ מְטַלְטְלִים אוֹתוֹ הֵנָּה וָהֵנָּה לְהַכְרִיחוֹ לִפְתֹּחַ אֶת פִּיו, אַךְ הַדָּבָר לֹא עָלָה בְּיָדָם: פִּיו שֶׁל הַלֵּיצָן כְּאִלּוּ נִצְמַד בְּצָמִיד שֶׁל בַּרְזֶל.
אָז הוֹצִיא הַקָּטָן שֶׁבַּגַּזְלָנִים סַכִּין וְהִתְחִיל תּוֹחֲבָה לְתוֹךְ פִּיו שֶׁל פִּינוֹקְיוֹ.
אַךְ פִּינוֹקְיוֹ מִהֵר וְנָשַׁךְ אֶת יָדוֹ שֶׁל הַגַּזְלָן בְּכֹחַ רַב, עַד שֶׁנָּפְלָה לָאָרֶץ.

------------------
בְּכָל זֹאת לֹא פְּתַחְתֶּם”.
הָאֵם וְהַיְּלָדִים הִבִּיטוּ אִישׁ בִּפְנֵי רֵעֵהוּ וּפִתְאֹם פָּרְצוּ
בִּצְחוֹק גָּדוֹל. כִּשְׁמוֹעַ הַדּוֹד יַעֲקֹב אֶת צְחוֹקָם, כָּעַס עוֹד
יוֹתֵר וּפָנָה לָלֶכֶת.
“דּוֹד, דּוֹד!” קָרְאוּ הַיְּלָדִים מִתּוֹךְ צְחוֹק וְעָצְרוּ אוֹתוֹ,
“הוֹי, כַּמָּה זֶה מַצְחִיק! בַּכֹּל אָשֵׁם הוּא”.
“מִי הוּא?” שָׁאַל הַדּוֹד.
“הוּא, הַתֻּכִּי!”
“אֵיזֶה תֻּכִּי?”
הַיְּלָדִים לֹא יָכְלוּ לְבָאֵר לְדוֹדָם אֶת הַדָּבָר, כִּי הִרְבּוּ
לִצְחוֹק. אָמְרָה לוֹ הָאֵם:

------------------
“וְכַמָּה אַתָּה מְבַקֵּשׁ בִּמְחִיר הַחֲמוֹר הַפִּסֵּחַ הַזֶּה?” “עֶשְׂרִים לִירוֹת”.
"נָכוֹן אֲנִי לָתֵת בִּמְחִירוֹ עֶשְׂרִים אֲגוֹרוֹת.
אַל תַּחְשֹׁב, כִּי אֲנִי קוֹנֶה אוֹתוֹ לַעֲבוֹדָה.

------------------
וְאָז אָמַר בַּעַל הַקִּרְקָס, כִּי אֵין לוֹ צֹרֶךְ בַּחֲמוֹר פִּסֵּחַ וְשָׁלַח אוֹתִי הַשּׁוּקָה לִמְכִירָה.
וּבָאתָ אַתָּה, אֲדוֹנִי, וְקָנִיתָ אוֹתִי!…” “לְצַעֲרִי הַגָּדוֹל! וְאַף שִׁלַּמְתִּי בִּמְחִירְךָ כֶּסֶף רַב מְאֹד.

------------------
מְבַשֶּׁלֶת, אוֹ שֶׁהִיא תּוֹפֶרֶת. אַבָּא יוֹדֵעַ אֶת אַהֲבַת בִּתּוֹ
לְמַעֲשִׂיּוֹת, אוּלָם רַק לִפְעָמִים רְחוֹקוֹת יָכוֹל הוּא לַעֲשׂוֹת
אֶת רְצוֹנָהּ, כִּי גַּם הוּא עָסוּק תָּמִיד אוֹ עָיֵף. תַּחַת זֹאת
מְסַפֶּקֶת אֶת תַּאֲבוֹנָהּ סָבְתָא. יֵשׁ לָהּ לְסָבְתָא אוֹצָר מָלֵא
וְגָדוּשׁ שֶׁל מַעֲשִׂיּוֹת וְסִפּוּרִים וְאַגָּדוֹת וְאֵין הִיא עֲיֵפָה
מִסַּפֵּר. לָכֶן אוֹהֶבֶת נוּרִית לְבַקֵּר אֶת סָבְתָא לִפְעָמִים
קְרוֹבוֹת. בִּרְאוֹת סָבְתָא אֶת פָּנֶיהָ הַחֲמוּדִים שֶׁל נוּרִית,

------------------
הַצְּפִיפוּת בְּמֶרְכָּבָה זוֹ הָיְתָה גְּדוֹלָה כָּל-כָּךְ, שֶׁכִּמְעַט אִי-אֶפְשָׁר הָיָה לִנְשֹׁם וְלִשְׁאֹף רוּחַ; אַף-עַל-פִּי-כֵן לֹא אָמַר אָדָם צַר לִי הַמָּקוֹם, וְהַכֹּל הָיוּ אַךְ שְׂמֵחִים.
לְזַכֶר הָרַעְיוֹן כִּי בְּעוֹד שָׁעוֹת מִסְפָּר יָבוֹאוּ לְאֶרֶץ אֲשֶׁר בָּהּ אֵין סְפָרִים, אֵין בָּתֵי-סֵפֶר וְאֵין מוֹרִים – נִמְלָא לִבָּם גִּיל וְשִׂמְחָה, וְהֵם לֹא הִרְגִּישׁוּ לֹא עֲיֵפוּת, לֹא רָעָב, לֹא צָמָא וְלֹא מַחְסוֹר כָּלְשֶׁהוּ.

------------------
חֲבִיבָה, הוֹרִידִינִי נָא מֵעַל הָעֵץ!”
אָמְרָה לוֹ הַסְּנָאִית: “וּמָה אַתָּה עוֹשֶׂה פֹּה? אוּלַי בָּאתָ
לַהֲרֹס אֶת קִנִּי?”
“לֹא, לֹא!” בָּכָה גַּבִּי וְאָמַר, “חַס וְשָׁלוֹם!”
“וְלָמָּה טִפַּסְתָּ עַל הָעֵץ הַזֶּה?”
“לֹא טִפַּסְתִּי; הִיא, הַחֲסִידָה, הֵבִיאָה אוֹתִי הֵנָּה”.
“וּמַדּוּעַ הֵבִיאָה אוֹתְךָ הַחֲסִידָה הֵנָּה?” “כִּי רָצִיתִי לִרְאוֹת
אֶת קִנָהּ”.
“הוֹ!” קָרְאָה הַסְּנָאִית בְּלַעַג, “רָצִיתָ לִרְאוֹת! רַק לִרְאוֹת?

------------------
עַל אַחַד הָעֵצִים. הֵם נִבְהֲלוּ וְהִתְחִילוּ צוֹעֲקִים:
“אִמָּא, אִמָּא! הִנֵּה הֶחָתוּל הַשָּׁחוֹר!”
“אֵלַי! אֵלַי!” קָרְאָה הַדּוֹגֶרֶת נִרְגֶּשֶׁת מְאֹד וְהִכְנִיסָה
מִיָּד אֶת כָּל הָאֶפְרֹחִים תַּחַת כְּנָפֶיהָ. הָאֶפְרֹחַ הַשּׁוֹבָב
הִתְחִיל אַף הוּא לָרוּץ אֶל אִמּוֹ, כְּשֶׁהוּא צוֹרֵחַ:
“אִמָּא! אִמָּא!”
הֶחָתוּל הַשָּׁחוֹר קָפַץ מֵעַל הָעֵץ. עוֹד מְעַט וְהָאֶפְרֹחַ
הַשּׁוֹבָב הָיָה יָכוֹל לִהְיוֹת בְּכָל רָע, אַךְ פִּתְאֹם הִשְׂתָּעֵר

------------------
חַיִּים! מַה טּוֹב! אִישׁ לֹא יִלְעַג לוֹ עוֹד אִישׁ לֹא יְכַנֵּהוּ בִּשְׁמוֹ הָרִאשׁוֹן “גִּמְפֶּל!” כִּי אִם “חַיִּים!”… הֶאָח, מַה טּוֹב! חַיִּים!…

------------------
פִּינוֹקְיוֹ הוֹסִיף לִשְׂחוֹת בְּלִי דַּעַת לְאָן.
וְהִנֵּה רָאָה סֶלַע לָבָן מִתְנַשֵּׂא בְּלֵב הַיָּם וְעַל רֹאשׁ הַסֶּלַע – גְּדִיָּה נֶחְמָדָה, עוֹמֶדֶת וְגוֹעָה.
נִדְמֶה הָיָה לוֹ לְפִּינוֹקְיוֹ, כִּי הַגְּדִיָּה רוֹמֶזֶת לוֹ וְקוֹרְאָה אוֹתוֹ לָבוֹא עַד הַסֶּלַע.
וְשַׂעֲרוֹת הַגְּדִיָּה לֹא לְבָנוֹת וְלֹא שְׁחֹרוֹת הָיוּ, כִּי אִם כְּחֻלּוֹת כְּעֵין הַשָּׁמַיִם לְטֹהַר, וְהֵם הִזְכִּירוּ לוֹ אֶת שַׂעֲרוֹתֶיהָ שֶׁל הַפֵיָה שֶׁלּוֹ.

------------------
נָשַׁכְתְּ עַל יָמִין וְעַל שְׂמֹאל וְאֵיךְ נָסוּ הַגַּנָּבִים מְנוּסַת
אֵימָה”.
“כֵּן”, אוֹמֶרֶת הַבְהֲבָה, “הָיוּ יָמִים טוֹבִים! וְעַתָּה רוֹאָה אֲנִי
בְּטַפֵּס יְלָדִים זָרִים מֵעַל הַגָּדֵר לִגְנֹב יְרָקוֹת מֵהַגִּנָּה –
וְאֵין בִּי כֹּחַ לְהָנִיס אוֹתָם”.
“אַף אֲנִי תַּשׁ כֹּחִי מְאֹד”, אוֹמֶרֶת מְיָאָה, “לְפָנִים הָיִיתִי
מַטִּילָה אֵימָה וָפַחַד עַל כָּל הַשְּׁרָצִים שֶׁבֶּחָצֵר, עַד שֶׁאִי
אֶפְשָׁר הָיָה לִמְצֹא עַכְבָּר לִרְפוּאָה. וְעַתָּה הוֹפִיעוּ

------------------
לְאַחַר שֶׁפִּינוֹקְיוֹ אָכַל, אוֹ נָכוֹן יוֹתֵר, לְאַחַר שֶׁבָּלַע אֶת הָאֲגַסִּים, פִּהֵק בִּמְלֹא פִּיו וְאָמַר בְּקוֹל מָלֵא עֶצֶב: “עֲדַיִן רָעֵב אֲנִי אַבָּא!” “צַר לִי מְאֹד, בְּנִי, אַךְ יוֹתֵר מִזֶּה אֵין לִי כְּלוּם”.
“הַאֻמְנָם אֵין לְךָ כְּלוּם, לְגַמְרֵי לֹא-כְלוּם?” “נִשְׁאֲרוּ רַק הַלִּבּוֹת הַלָּלוּ וּקְלִפּוֹת הָאֲגַסִּים”.
“מַה לַעֲשׂוֹת,” אָמָר פִּינוֹקְיוֹ, “אִם אֵין דָּבָר אַחֵר, תֵּן לִי אֶת הַלִּבּוֹת, אֹכַל לִבָּה אַחַת.” וְהוּא הִתְחִיל לִלְעֹס אוֹתָהּ.

------------------
מֵעַתָּה לֹא אַרְפֶּה מִמְּךָ, וְלֹא אֶעֱזָבְךָ לְעוֹלָם, לְעוֹלָם!” “הֲאִם לֹא הִטְעוּנִי עֵינַי!” אָמַר הַיָּשִׁישׁ, בְּשַׁפְשְׁפוֹ אֶת עֵינָיו, “הַאַתָּה זֶה בְּנִי, פִּינוֹקְיוֹ יַקִּירִי?” “אֲנִי הוּא, אֲנִי וְלֹא אַחֵר! וְאַתָּה הֵן סָלַחְתָּ לִי, אַבָּא שֶׁלִּי, הֲלֹא? הוֹי, אַבָּא, אַבָּא שֶׁלִּי, הַטּוֹב וְהָרַחֲמָן! 
------------------
וַאֲנִי מְבָרֵךְ אוֹתְךָ בְּהַצְלָחָה”.
בְּמֶשֶׁךְ כָּל הַהַפְסָקוֹת שֶׁבְּאוֹתוֹ יוֹם שִׂחֵק יוֹסֵף בַּכַּדּוּר
וְדָוִד יָשַׁב מִן הַצַּד וְעַל פָּנָיו רִחֲפָה בַּת צְחוֹק: הָיֹה
יִהְיֶה לוֹ הָעֲפִיפוֹן הַיָּפֶה, שֶׁאֵלָיו שָׁאֲפָה נַפְשׁוֹ.
אַחֲרֵי הַהַפְסָקָה הָאַחֲרוֹנָה הֵשִׁיב יוֹסֵף לְדָוִד אֶת הַכַּדּוּר.
“מִי נִצַּח?” שָׁאַל דָּוִד.
“הוּא!” עָנָה יוֹסֵף בְּפָנִים זוֹעֲפִים. “אָסוּר, כַּנִּרְאֶה, לְשַׂחֵק
בְּכַדּוּר שָׁאוּל”.
“מָתַי תִּהְיֶה בַּבָּיִת?” שָׁאַל אוֹתוֹ דָּוִד.

------------------
סַבְלָנוּת
“אֵין לִי כְּבָר סַבְלָנוּת!” קָרָא גָדִי בְּכַעַס וְדָחָה מִלְּפָנָיו
אֶת מַחְבַּרְתּוֹ.
“מַה-קָּרָה, גָּדִי?” שָׁאֲלָה אוֹתוֹ אֲחוֹתוֹ רִנָּה. "מַדּוּעַ אַתָּה
כּוֹעֵס כָּל כָּךְ?
“זֶה חֲצִי שָׁעָה”, אָמַר גָּדִי בְּהִתְרַגְּזוּת, "אֲנִי יוֹשֵׁב עַל
שְׁאֵלָה אַחַת בְּחֶשְׁבּוֹן וְאֵין אֲנִי יָכוֹל לִפְתֹּר אוֹתָהּ.
“מִסְכֵּן!” אָמְרָה רִנָּה בְּהִשְׁתַּתְּפוּת.
“טוֹב לָךְ, שֶׁאֵין אַתְּ לוֹמֶדֶת עֲדַיִן בְּבֵית-הַסֵּפֶר”, אָמַר

------------------
בַּלַּיְלָה הַהוּא הִתְחוֹלְלָה סְעָרָה וְסוּפַת רְעָמִים וּבְרָקִים, וְרוּחַ קָרָה וְעַזָּה הֵרִימָה עַנְנֵי אָבָק וְהִרְקִידָה אֶת הָעֵצִים.
פִּינוֹקְיוֹ פָּחַד מְאֹד מִפְּנֵי רְעָמִים וּבְרָקִים, אַךְ רַעֲבוֹנוֹ הָיָה כָּבֵד וְלָכֵן מִהֵר מְאֹד וּבְמֵאָה קְפִיצוֹת הִגִּיעַ אֶל הַכְּפָר.
נְשִׁימָתוֹ קָצְרָה, לִבּוֹ פָּעַם, פִּיו הָיָה פָּעוּר וּלְשׁוֹנוֹ הָיְתָה שְׁלוּחָה כִּלְשׁוֹן כֶּלֶב-הַצַּיָּדִים.
בַּכְּפָר הָיָה חֹשֶׁךְ וּדְמָמָה.

------------------
הוּא לָקַח אֶת כּוֹס הֶחָלָב שֶׁקִּבֵּל בִּשְׂכַר עֲבוֹדָתוֹ וּפָנָה בְּדַרְכּוֹ הַבַּיְתָה אֶל אָבִיו.
מֵאוֹתוֹ יוֹם הָיָה פִּינוֹקְיוֹ קָם בְּכָל יוֹם עִם עֲלוֹת הַשַּׁחַר וְהוֹלֵךְ לָאִכָּר גִּ’יַּנְגִּ’יוֹ לְסוֹבֵב אֶת גַּלְגַּל הַבְּאֵר, כְּדֵי לְהִשְׂתַּכֵּר כּוֹס חָלָב בִּשְׁבִיל אָבִיו הַחַלָּשׁ.

------------------
לַחַיָּה שֶׁלִּי. תֹּאכַל וְתִהְיֶה בְּרִיאָה”.
לָקַח מֶה-מֶה סַל וְהָלַךְ לַגַּן. בָּא אֶל עֵץ הַשָּׁקֵד, קָטַף מְעַט
שְׁקֵדִים וְשָׂם אוֹתָם בַּסַּל שֶׁלּוֹ. אַחַר הָלַךְ אֶל עֵץ הַתָּמָר.
רָצָה לְטַפֵּס עָלָיו, אַךְ לֹא יָכֹל. הִתְחִיל מֶה-מֶה פּוֹעֶה: “מֶה
מֶה! מֶה-מֶה!” שָׁמַע הַב-הַב, בָּא בִּמְרוּצָה וְשָׁאַל: “מַה לְּךָ,
מֶה-מֶה? לָמָּה תִּבְכֶּה?” אָמַר הַגְּדִי מֶה-מֶה: “אִמָּהּ שֶׁל חַיָּה
שָׁרָה לָהּ שִׁיר, שֶׁעָלַי לְהָבִיא לָהּ פֵּרוֹת, תְּמָרִים וְגַם

------------------
“הַאֻמְנָם?” קָרָא פִּינוֹקְיוֹ וְרָקַד מִשִּׂמְחָה, “אֵין זֹאת כִּי אִם הַפֶּצַע לֹא הָיָה אָנוּשׁ?…” “לֹּא, אַךְ יָכוֹל הָיָה לִהְיוֹת אָנוּשׁ.
כְּפֶשַׂע הָיָה בֵּין הַיֶּלֶד וּבֵין הַמָּוֶת”, עָנָה הַזָּקֵן, “כִּי נִפְצַע בְּרֹאשׁוֹ בְּסֵפֶר עָבֶה מְכֹרָךְ כְּרִיכָה עָבָה, אֲשֶׁר יָדוּ בּוֹ”.
“וּמִי יָדָה בּוֹ אֶת הַסֵּפֶר?” “חֲבֵרוֹ מִבֵּית-הַסֵּפֶר, אֶחָד פִּינוֹקְיוֹ”.
“מִי הוּא זֶה וְאֵיזֶהוּ פִּינוֹקְיוֹ?” אָמַר הַלֵּיצָן, בְּהַעֲמִידוֹ פְּנֵי תָּם, כְּאִלּוּ אֵינוֹ יוֹדֵעַ וְלֹא-כְלוּם.

------------------
הַנּוֹרָא. הִתְחִילוּ שְׁנֵיהֶם מְזַמְזְמִים בְּכָל כֹּחָם:
“אִמָּא, אִמָּא! הַצִּילִי!”
אַךְ הַזְּבוּבָה לֹא שָׁמְעָה אֶת קוֹלָם וְלֹא בָאָה לְעֶזְרָתָם. זְמַן
רַב הִתְאַמְּצוּ זִים-זִים וְזוּם-זוּם לְהֵחָלֵץ מֵהַנְּיָר, אַךְ לֹא
עָצְרוּ כֹּחַ וּלְאַט לְאַט נִדְבְּקוּ אֶל הַנְּיָר גַּם
בְּכַנְפֵיהֶם… וְהַזְּבוּבָה הָעֲלוּבָה מְחַכָּה עַד הַיּוֹם לְבָנֶיהָ
עֲצוּבָה וַעֲזוּבָה.
------------------
“בּוּשָׁה וּכְלִמָּה! רָאוּי לִילָדִים שֶׁיֵּדְעוּ, כִּי רְפוּאָה טוֹבָה בִּזְמַנָּהּ יְכוֹלָה לְהַצִּיל אוֹתָם מִמַּחֲלָה קָשָׁה, וַאֲפִלּוּ מִמָּוֶת”.
“הוֹי, לָמַדְתִּי אֶת לִקְחִי.
בְּפַעַם אַחֶרֶת לֹא אֲסָרֵב, זָכוֹר אֶזְכֹּר הֵיטֵב אֶת אַרְבַּעַת הַשְּׁפַנִּים הַשְּׁחֹרִים וְהָאָרוֹן עַל כִּתְפֵיהֶם… אֵימָה וָפַחַד! אוֹ אָז אֶקַּח מִיָּד אֶת הַכּוֹס וְאֶבְלַע אֶת הַתְּרוּפָה בִּגְמִיעָה אַחַת”.
“עַכְשָׁו קְרַב נָא אֵלַי וְסַפֵּר לִי כֵּיצַד נָפַלְתָּ לִידֵי הַשּׁוֹדְדִים”.

------------------
מַעֲשִׂים טוֹבִים
בְּכָל שַׁבָּת אַחַר הַצָּהֳרַיִם בָּאִים דָּוִד, יַעֲקֹב וְנָעֳמִי
לְבַקֵּר אֶת סָבָא וְאֶת סָבְתָא שֶׁלָּהֶם. הַסָּב שׁוֹאֵל אֶת נְכָדָיו
הַקְּטַנִּים שְׁאֵלוֹת בַּתּוֹרָה וּבָאַגָּדָה. וְנָעֳמִי שָׁרָה
וּמְדַקְלֶמֶת אֶת הַשִּׁירִים שֶׁהִיא לוֹמֶדֶת בַּגָּן. גַּם לִפְנֵי
סָבְתָא עֲלֵיהֶם לְהִבָּחֵן. הִיא שׁוֹאֶלֶת אוֹתָם, אִם הֵם מִתְנַהֲגִים
יָפֶה בַּבַּיִת וְאִם הֵם אוֹכְלִים הֵיטֵב.
בְּשַׁבָּת אַחַת אָמְרָה סָבְתָא לִנְכָדֶיהָ:

------------------
“אַתָּה סָבָא נֶחְמָד!” קוֹרֵאת לֶלָה, מְטַפֶּסֶת כִּסְנָאִית עַל סָבָא
הָרָם וְהַנִּשָּׂא וְחוֹתֶמֶת בְּלֶחְיוֹ נְשִׁיקָה מְתוּקָה לְאוֹת
תּוֹדָה.
גַּם לְסָבָא יֵשׁ חֶדֶר מְיֻחָד. חֶדֶר מָלֵא סְפָרִים עָבִים, מְכוֹנוֹת
חַשְׁמַל וְכֵלִים מַבְרִיקִים. סָבָא יוֹשֵׁב בְּחַדְרוֹ כְּשֶׁהוּא
לָבוּשׁ מְעִיל אָרֹךְ וְלָבָן וְעַל מִצְחוֹ הוּא שָׂם לִפְעָמִים רְאִי
עָגֹל וּמַצְחִיק. אוּלָם לְחַדְרוֹ שֶׁל סָבָא אָסוּר לְהִכָּנֵס בְּלִי
רְשׁוּת. רַק פַּעַם אַחַת נִכְנְסָה לֶלָה לְחַדְרוֹ. הָיְתָה לָהּ אָז

------------------
כְּשֶׁעָמְדָה הַמֶּרְכָּבָה, פָּנָה הָאִישׁ הַקָּטָן מִמְּרוֹם דּוּכָנוֹ אֶל פְּתִילָה וְשָׁאַל אוֹתוֹ בְּבַת-צְחוֹק וּבְהַעֲוַיוֹת מְשֻׁנּוֹת: “הַגִּידָה נָא לִי, נַעֲרִי חֲבִיבִי, הֲרוֹצֶה גַּם אַתָּה לִנְסֹעַ עִמָּנוּ לְאֶרֶץ הַבְּחִירָה?” “וַדַּאי רוֹצֶה אֲנִי”.
“עָלַי לְהוֹדִיעֲךָ, מַחְמַדִּי, מֵרֹאשׁ”, הוֹסִיף הָאִישׁ בְּבַת-צְחוֹק מְתוּקָה עַל שְׂפָתָיו, “כִּי אֵין מָקוֹם בַּמֶּרְכָּבָה.
עֵינֶיךָ הָרוֹאוֹת, הַמֶּרְכָּבָה מְלֵאָה עַד אֶפֶס מָקוֹם”.

------------------
גֶּ’פֶּטוֹ הָיָה עָנִי מְאֹד וּבְכִיסוֹ לֹא הָיְתָה פְּרוּטָה לְפָרְטָהּ: לְפִיכָךְ עָמַד וְעָשָׂה לְפִּינוֹקְיוֹ חֲלִיפָה מִנְּיָר עָבֶה, נַעֲלַיִם מִקְּלִפַּת עֵץ וְכוֹבָע מִלֶּחֶם רַךְ.

------------------
כִּי אִם שְׁקֵטָה וְנוֹחָה כְּכִבְשָׂה. הַדּוֹדָה הָיְתָה מְאֻשָּׁרָה
לִרְאוֹת אֶת בַּת אֲחוֹתָהּ פּוֹרַחַת כְּשׁוֹשַׁנָּה. בְּאוֹתוֹ יוֹם,
שֶׁבּוֹ הָיוּ צְרִיכִים הוֹרֵי נָעֳמִי לַשּׁוּב מִחוּץ לָאָרֶץ, נָסְעָה
הַדּוֹדָה עִם נָעֳמִי לָרַכֶּבֶת לְקַבֵּל אֶת פְּנֵיהֶם.
בָּרֶגַע הָרִאשׁוֹן לֹא הִכִּירָה הָאֵם כִּמְעַט אֶת נָעֳמִי שֶׁלָּהּ.
“אִמָּא! אַבָּא!” קָרְאָה נָעֳמִי בְּשִׂמְחָה.
הַהוֹרִים חִבְּקוּ אֶת בִּתָּם וְלֹא הֶאֱמִינוּ לְמַרְאֵה עֵינֵיהֶם.

------------------
“דִּיצָה, אַל תִּהְיִי יַלְדָּה רָעָה, פֶּן אֶחֱלֶה עוֹד פָּעַם”. מִיָּד
נִכְנַעַת דִּיצָה וְאוֹמֶרֶת: “זֶה רַק בִּצְחוֹק, נִצָּה! רַק
בִּצְחוֹק!”
------------------
רֶגַע נִדְמָה, כִּי גֶּ’פֶּטוֹ הִכִּיר אֶת בְּנוֹ, אַף כִּי רַב הָיָה הַמֶּרְחָק בֵּינֵיהָם: הוּא קָרָא אֵלָיו מֵרָחוֹק, נִפְנֵף כּוֹבָעוֹ; אַחַר הֶרְאָה בִּתְנוּעוֹת יָדָיו כִּי הוּא חָפֵץ מְאֹד לָשׁוּב, אַךְ אֵין לְאֵל יָדוֹ לַחְתֹּר אֶל הַחוֹף, כִּי הַסְּעָרָה גְּדוֹלָה מְאֹד.
פִּתְאֹם עָלָה נַחְשׁוֹל עַל הַסִּירָה וְכִסָּה אוֹתָה.
כָּל הָעוֹמְדִים עַל הַחוֹף חִכּוּ בְּקֹצֶר-רוּחַ לִרְאוֹתָהּ עוֹלָה שׁוּב עַל פְּנֵי הַמַּיִם; אַךְ, אֲהָהּ! הַסִּירָה לֹא נִרְאֲתָה עוֹד; הִיא נֶעֶלְמָה בִּתְהוֹמוֹת.

------------------
פִּתְאֹם הֵצִיץ מִתּוֹךְ הַמַּיִם סַרְטָן גָּדוֹל, טִפֵּס וְעָלָה עַל הַחוֹף וְקָרָא בְּקוֹל צָרוּד: “הוֹי, יְלָדִים רָעִים! הֲלָנֶצַח תָּרִיבוּ? הֲלֹא יְדַעְתֶּם, כִּי מָרָה תִּהְיֶה אַחֲרִיתְכֶם!” סַרְטָן עָלוּב! קוֹלוֹ הָיָה כְּקוֹל קוֹרֵא בַּמִּדְבָּר; רַק פִּינוֹקְיוֹ הַמַּזִּיק פָּנָה אֵלָיו, הֵצִיץ בּוֹ בְּזַעַם וְקָרָא בְּקוֹל גַּס: “דֹּם, יְצוּר נִבְזֶה! טוֹב לְךָ כִּי תְּרַפֵּא אֶת גְּרוֹנְךָ וְלֹא תִּהְיֶה מְחַרְחֵר כָּל כָּךְ! 
------------------
הַחֲנֻיּוֹת הָיוּ סְגוּרוֹת, הַדְּלָתוֹת נְעוּלוֹת, הַתְּרִיסִים מוּגָפִים וּבָרְחוֹב אֵין נֶפֶשׁ חַיָּה.
אַף נִבְחַת כֶּלֶב לֹא נְשְׁמְעָה.
נִדְמֶה הָיָה כְּאִלּוּ הֵקִיץ הַקֵּץ עַל הַכְּפָר כֻּלּוֹ.

------------------
“אִם כֵּן”, אָמַר הַבַּנַּאי, אִם אֵין בִּרְצוֹנְךָ לַעֲבֹד וְלִטְרֹחַ חֲבִיבִי, רְעַב לְךָ כְּנַפְשְׁךָ! כֹּה לֶחָי!” בְּמֶשֶׁךְ חֲצִי שָׁעָה עָבְרוּ בַּדֶּרֶךְ כְּעֶשְׂרִים אִישׁ וּמִכֻּלָּם בִּקֵּשׁ פִּינוֹקְיוֹ נְדָבָה, אַךְ כֻּלָּם כְּאֶחָד עָנוּ וְאָמְרוּ: “בּוֹשׁ, וְהִכָּלֵם! תַּחַת לִפְשֹׁט יָד עַל פָּרָשַׁת דְּרָכִים, הֲלֹא טוֹב לְךָ כִּי תַּעֲבֹד וְתַרְוִיחַ אֶת לַחְמְךָ בִּיגִיעַ כַּפֶּיךָ!” וְהִנֵּה פָּגַע פִּינוֹקְיוֹ בְּאִשָּׁה צְעִירָה, שֶׁנָּשְׂאָה שְׁנֵי כַּדֵּי מַיִם.

------------------
עֵינָיו נֶעֶצְמוּ וּזְנָבוֹ חָדַל לְהַעֲלוֹת עָשָׁן.
“אֶפְשָׁר מֵת?” אָמַר פִּינוֹקְיוֹ וְשִׁפְשֵׁף אֶת יָדָיו בְּנַחַת-רוּחַ.
וּבְלִי לְאַבֵּד אַף רֶגַע הִתְכּוֹנֵן לִקְפֹּץ וּלְדַלֵּג מֵעַל הַנָּחָשׁ וְלַעֲבֹר מֵעָלָיו.
אַךְ בְּטֶרֶם הִסְפִּיק לְהָרִים רַגְלוֹ, וְהַנָּחָשׁ נִתַּר פִּתְאֹם כְּקָפִיץ, וּפִּינוֹקְיוֹ הֻשְׁלַךְ לְאָחוֹר וְנֶחְבַּט בַּקַּרְקַע, רֹאשׁוֹ עַל הָאָרֶץ וְרַגְלָיו לְמַעְלָה.

------------------
פִּינוֹקְיוֹ הִתְאַמֵּץ לְהַגִּיעַ אֶל הַחוֹף, אַךְ כָּל עֲמָלוֹ הָיָה לַשָּׁוְא.
גַּלֵּי הַיָּם רָדְפוּ וּבָלְעוּ אִיש אֶת רֵעֵהוּ, וּפִּינוֹקְיוֹ נָע וָנָד בֵּינֵיהֶם רָצוֹא וָשׁוֹב, רָצוֹא וָשׁוֹב כְּקָנֶה.
מַעֲשֶׂה נִסִּים, קָם עָלָיו מִשְׁבָּר גָּדוֹל וּבְלָעוֹ וּמִיָּד הֱקִיאוֹ אֶל חוֹף הָאִי.
פִּינוֹקְיוֹ הוּטַל בְּכֹחַ גָּדוֹל, וְכִמְעַט נִשְׁבְּרוּ כָּל עַצְמוֹתָיו; אַךְ רוּחוֹ לֹא נָפַל עָלָיו.
“שׁוּב שִׂחֲקָה לִי הַשָּׁעָה!” קָרָא פִּינוֹקְיוֹ.

------------------
הוּא עָשָׂה יָפֶה אֶת מְלַאכְתוֹ בְּרַגְלֵי הָעֵץ שֶׁלּוֹ, וְכָל הַקָּמִים עָלָיו נָסוֹגוּ אָחוֹר וְיָרְאוּ מִגֶּשֶׁת אֵלָיו.
מִי שֶׁהִשִׂיגָה אוֹתוֹ פַּעַם רֶגֶל פִּינוֹקְיוֹ יָצָא בְּ“סִימָן טוֹב” לְאֹרֶךְ יָמִים.
בִּרְאוֹת הַיְּלָדִים, כִּי לֹא יוּכְלוּ לְפִּינוֹקְיוֹ בְּמִלְחֶמֶת אֶגְרוֹפִים, הֵחֵלוּ לְהִלָּחֵם בּוֹ מֵרָחוֹק; בִּן-רֶגַע הֻתְּרוּ הַחֲבִילוֹת, וְעַל רֹאשׁ פִּינוֹקְיוֹ הוּטְלוּ כִּפְצָצוֹת סִפְרֵי קְרִיאָה, סִפְרֵי דִּקְדּוּק, סִפְרֵי חֶשְׁבּוֹן.

------------------
וְאִלּוּ אֵחַרְתִּי רֶגַע אֶחָד… " “הַס מִלְּהַזְכִּיר”, קָרָא פִּינוֹקְיוֹ רוֹעֵד מִפַּחַד, “אִלּוּ אֵחַרְתָּ חָלִילָה וְחַס רֶגַע אֶחָד, כִּי עַתָּה כְּבָר נִצְלֵיתִי.
נֶאֱכַלְתִּי וְעֻכַּלְתִּי! בְּרְרְר! כַּאֲשֶׁר אֲנִי מַעֲלֶה אֶת הַדָּבָר עַל דַּעְתִּי, רַעַד עוֹבֵר בְּכָל גּוּפִי!…” אַלִּידוֹר נָתַן קוֹלוֹ בִּצְחוֹק וְהוֹשִׁיט אֶת כַּפּוֹ הַיְּמָנִית לַלֵּיצָן.
הַלֵּיצָן לְחָצָהּ בְּחָזְקָה לְאוֹת יְדִידוּת.
אַחַר נִפְרְדוּ הַיְּדִידִים וְהָלְכוּ אִישׁ לְעֶבְרוֹ.
הַכֶּלֶב שָׁב אֶל בֵּיתוֹ.

------------------
עָשִׂיתִי לַצִּפֳּרִים הַמִּסְכֵּנוֹת. אוּלָם מֵהַיּוֹם הַזֶּה וָהָלְאָה
לֹא אוֹסִיף לְשַׂחֵק בְּמִשְׂחַק הַצִּפֳּרִים”.
וְהִנֵּה רָאָה גַּבִּי קוּקִיָּה קְטַנָּה וּפָנָה אֵלֶיהָ:
“קוּקִיָּתִי הַחֲבִיבָה, הוֹרִידִינִי נָא מֵעַל הָעֵץ!” “קוּקוּ!”
קָרְאָה הַקּוּקִיָּה, “הָאַתָּה זֶה גַּבִּי הַשּׁוֹבָב, הוֹרֵס
הַקִּנִּים? סוֹף-סוֹף נֶעֱנַשְׁתָּ! קוּקוּ!”
בָּכָה גַּבִּי וְאָמַר: “סִלְחִי לִי, קוּקִיָּה טוֹבָה, כִּי לֹא אָרַע
עוֹד לַצִּפֳּרִים!”
אַךְ הַקּוּקִיָּה לֹא שָׂמָה לֵב לְבִכְיוֹ וּפָרְחָה לָהּ.

------------------
לִפְנֵיהֶם עָמְדָה יַלְדָּה יָפָה וַחֲמוּדָה, כְּפִי שֶׁאַתֶּם רוֹאִים
בִּתְמוּנָה זוֹ.
“הֲזֹּאת נָעֳמִי?” צָהֲלָה הָאֵם.
“הֲזֹּאת נָעֳמִי?” קָרָא הָאָב.
“כֵּן, אֲנִי נָעֳמִי”, עָנְתָה הַיַּלְדָּה בְּשִׂמְחָה.
הָאֵם הָיְתָה שְׂמֵחָה מְאֹד. הִיא חִבְּקָה אֶת אֲחוֹתָהּ וְאָמְרָה
לָהּ: “אַתְּ קוֹסֶמֶת, דִּינָה!”
“אֵיזֶה קוֹסֶמֶת אָנֹכִי?” הִשְׁתַּמְּטָה הַדּוֹדָה דִּינָה. "כְּלוּם
יֵשׁ קוֹסְמִים בְּיִשְׂרָאֵל? הֲלֹא כָּתוּב: ‘לֹא נַחַשׁ בְּיַעֲקֹב
וְלֹא קֶסֶם בְּיִשְׂרָאֵל’ ".

------------------
פֶּרֶק שְׁנֵים-עָשָׂר: מַנְגְ’יָפוֹקוֹ נוֹתֵן לְפִּינוֹקְיוֹ חֲמִשָּׁה מַטְבְּעוֹת זָהָב, שֶׁיִמְסֹר אוֹתָם לְאָבִיו גֶ’פֶּטוֹ, אַךְ פִּינוֹקְיוֹ נִפְתָּה לְדִבְרֵי הַשּׁוּעָל וְהֶחָתוּל וְהוֹלֵךְ עִמָּהֶם.
מִמָּחֳרַת הַיּוֹם קָרָא מַנְגְ’יָפוֹקוֹ לְפִּינוֹקְיוֹ וְשָׁאַל אוֹתוֹ: “מַה שֵׁם אָבִיךָ?” “גֶ’פֶּטוֹ”.
“מַה מְלַאכְתּוֹ?” “מְלַאכְתּוֹ – דַּלּוּת וַעֲנִיוּת”.
“הֲמִשְׂתַּכֵּר הוּא הַרְבֵּה?” “מִשְׂתַּכֵּר הוּא אֶל צְרוֹר נָקוּב וּמֵעוֹלָם אֵין בְּיָדוֹ פְּרוּטָה לְפָרְטָהּ.

------------------
תְּרוּפַת הַדּוֹד
יַלְדָּה חֲמוּדָה מְאֹד הִיא עֶדְנָה. בַּת צְחוֹק מְרַחֶפֶת תָּמִיד עַל
שְׂפָתֶיהָ. בְּלֶחְיָהּ הַיְּמָנִית יֵשׁ לָהּ גּוּמָה קְטַנָּה מְלֵאָה
עַל כָּל גְּדוֹתֶיהָ חֵן וָנֹעַם. מִשְּׁתֵּי עֵינֶיהָ הַכְּחֻלּוֹת
שׁוֹפְעוֹת קַרְנֵי אוֹרָהּ וְשַׁלְוָה. כָּל מִי שֶׁפּוֹגַעַת בּוֹ
אֲפִילוּ קֶרֶן אַחַת, מִיָּד הוּא נַעֲשֶׂה שָׁלֵו וָנוֹחַ, אִם גַּם
הָיָה כּוֹעֵס וְנִרְגָּז. עֶדְנָה מִתְפַּלְּאָה לִרְאוֹת אֲנָשִׁים
כּוֹעֲסִים. “כַּמָּה אֵינָם יָפִים אוֹתָהּ שָׁעָה!” מְהַרְהֶרֶת עֶדְנָה.

------------------
גַּבִּי הוֹרֵס הַקִּנִּים
גַּבִּי הָיָה יֶלֶד קָטָן וְשׁוֹבָב גָּדוֹל. הוּא אָהַב לְהָקִים רַעַשׁ
וּמְהוּמָה. אַף רֶגַע לֹא יָכֹל לָשֶׁבֶת בִּמְנוּחָה. תָּמִיד הָיָה
עָסוּק בִּדְבַר-מָה; בּוֹנֶה, בּוֹקֵעַ, חוֹפֵר, תּוֹקֵעַ; וְכָל מַה
שֶּׁהָיָה עוֹשֶׂה, הָיָה עוֹשֶׂה בְּחִפָּזוֹן, בִּמְהִירוּת,
בְּקוֹלֵי-קוֹלוֹת. וְלָכֵן אֵין פֶּלֶא אִם הָיָה לִפְעָמִים קְרוֹבוֹת
שׁוֹבֵר צַלָּחוֹת וְכוֹסוֹת, אוֹ גּוֹרֵם אֵיזֶה נֶזֶק אַחֵר.
בְּנֵי הַבַּיִת הָיוּ קוֹרְאִים לוֹ “גַּבִּי מַזִּיק”.

------------------
“חֲמֵשֶׁת הַמַּטְבְּעוֹת שֶׁלְּךָ יְכוֹלִים לְהַצְמִיחַ לְךָ עַד מָחָר אַלְפַּיִם מַטְבְּעוֹת זָהָב!” “אַלְפַּיִם מַטְבְּעוֹת זָהָב!” חָזַר הֶחָתוּל.
“הַאֻמְנָם יִתָּכֵן דָּבָר כָּזֶה? וַחֲמֵשֶׁת הַמַּטְבְּעוֹת יַצְמִיחוּ כָּל כָּךְ הַרְבֵּה כֶּסֶף?” שָׁאַל פִּינוֹקְיוֹ בְּתִמָּהוֹן רָב.
“שְׁמָעֵנִי וַאֲבָאֵר לְךָ אֶת הַדָּבָר”, אָמַר הַשּׁוּעָל.
“דַּע לְךָ, כִּי בְּאֶרֶץ הַתְּמִימִים יֵשׁ שָׂדֶה אֲשֶׁר מְכֻנֶּה שְׂדֵה-הַפְּלָאוֹת.

------------------
הַחֲמוֹר בָּעַט בְּרַגְלוֹ, וְהַלֵּיצָן נִתְגַּלְגֵּל שׁוּב וְנָפַל מֵעֵבֶר לַדֶּרֶךְ עַל גַּל שֶׁל חָצָץ.
צְחוֹק רָם פָּרַץ שׁוּב מִפִּי הַיְּלָדִים, אַךְ הָרַכָּב לֹא צָחַק.
הוּא נִגַּשׁ בַּשְּׁנִיָּה אֶל הַחֲמוֹר הַקַּפְּדָן וְנָשַׁךְ מַחֲצִית מֵאָזְנוֹ הַשְּׂמָאלִית.
אַחֲרֵי עֲשׂוֹתוֹ זֹאת, אָמַר לַלֵּיצָן: “מֵעַכְשָׁו יָכוֹל אַתָּה לִרְכֹּב עָלָיו לָבֶטַח.

------------------
וּמֵגֵן עָלֵינוּ מִפְּנֵי אֲנָשִׁים חַטָּאִים לְבַל יִגְּעוּ בָּנוּ
לְרָעָה. חַיָּבִים אָנוּ לִנְהֹג כָּבוֹד בַּשּׁוֹטְרִים”.
לִילִי שָׁמְעָה אֶת דִּבְרֵי הָאֵם וּמָצְאָה אוֹתָם נְכוֹנִים מְאֹד,
בְּיִחוּד בְּיַחַס לַשּׁוֹטֵר שֶׁהִיא מַכִּירָה. וְאִם כָּל
הַשּׁוֹטְרִים חֲבִיבִים כָּמוֹהוּ, הֲרֵי הִיא מוּכָנָה לִהְיוֹת גַּם
יְדִידָתָם. מִמָּחֳרָת הַיּוֹם קָטְפָה לִילִי שׁוֹשַׁנָּה יָפָה
מֵהַגִּנָּה שֶׁלְּיַד בֵּיתָם וּבְעָבְרָה עַל יַד הַשּׁוֹטֵר הָעֲנָק,

------------------
“הַלַּיְלָה תִּישְׁנִי עִמָּדִי, רוּתִי”, אָמְרָה עָפְרָה, “טוֹב?”
“טוֹב”, עָנְתָה רוּתִי.
“אֲנִי אוֹהֶבֶת אוֹתָךְ מְאֹד”, אָמְרָה עָפְרָה.
“גַּם אֲנִי אוֹהֶבֶת אוֹתָךְ”, אָמְרָה רוּתִי.
וְהִנֵּה נִכְנְסָה אֵם עָפְרָה לַחֲדַר הַיְּלָדִים.
“עִם מִי אַתְּ מְדַבֶּרֶת פֹּה?” שָׁאֲלָה הָאֵם.
“עִם רוּתִי”.
“מִי זֹאת רוּתִי?”
“הַבֻּבָּה הַחֲדָשָׁה”.
“מִי אָמַר לָךְ, שֶׁשְּׁמָהּ רוּתִי?”
“הִיא אָמְרָה לִי”.
“הַאִם הִיא יוֹדַעַת לְדַבֵּר?”
“בְּוַדַּאי! הֲלֹא אַתְּ בְּעַצְמֵךְ אָמַרְתְּ לִי, שֶׁהִיא מְדַבֶּרֶת”.

------------------
אַחַר חִבֵּק אֶת בְּנוֹ וְאָמָר:
“בֶּן חַיִל אַתָּה, בְּנִי!”
אַךְ הַנַּעַר עָנָה:
“לֹא אוֹתִי צָרִיךְ לְהַלֵּל, כִּי אִם אֶת הַצִּפֳּרִים, כִּי הֵן
הוֹדִיעוּ עַל הַסַּכָּנָה”.
אִמְרוּ אַתֶּם, יְלָדִים:
מִי רָאוּי לִתְהִלָּה?
הַאַף אֻמְנָם הַצִּפֳּרִים?
------------------
שֶׁלֹּא רָאָה אֶת פָּנֶיהָ הַמְּאֻשָּׁרִים שֶׁל טַלְיָה, לֹא רָאָה
פָּנִים מְאֻשָּׁרִים מִיָּמָיו. יָצָאתִי מֵאֵת יְדִידָתִי הַקְּטַנָּה
בְּאֶצְבַּע חֲבוּשָׁה; וְהַכְּאֵב, הַאֲמִינוּ לִי, עָבַר וְחָלַף,
כְּאִלּוּ לֹא הָיָה כְּלָל. אָכֵן, נִפְלָאָה הִיא הַמִּשְׁחָה שֶׁל
טַלְיָה, אַךְ נִפְלָאָה מִמֶּנָּה שִׁבְעָתַיִם הִיא טַלְיָה
יְדִידָתִי, הָאָחוֹת הָרַחֲמָנִיָּה הַקְּטַנָּה.
------------------
טָעֲמָה מִן הַפֵּרוֹת, אָכְלָה אֶת-הַבֵּיצָה הַטְּרִיָּה וּמִיָּד
קָפְצָה מֵעַל מִטָּתָהּ בְּרִיאָה וְיָצְאָה לְשַׂחֵק עִם יְדִידֶיהָ,
כַּאֲשֶׁר בָּרִאשׁוֹנָה.
------------------
“אַף אֲנִי אֵינֶנִּי רוֹצֶה בְּכָךְ”, אָמַר הַטּוּנָס, “אַךְ אֲנִי מוֹצֵא לִי מְעַט נֶחָמָה בְּזָכְרִי, שֶׁסּוֹף-סוֹף נָאֶה יוֹתֵר לְדָג לָמוּת בַּמַּיִם מֵאֲשֶׁר בְּחֶמְאָה!” “דִּבְרֵי הֶבֶל!” הֵשִׁיב פִּינוֹקְיוֹ.
“זוֹהִי דַעְתִּי!” הוֹסִיף הַטּוּנָס, “וְיֵשׁ לִנְהֹג כָּבוֹד גַּם בְּדֵעָה שֶׁאֵינָה כְּדַעְתְּךָ, כָּךְ אוֹמְרִים”.

------------------
הֲמוּכָן אַתָּה לְסוֹבֵב גַּלְגַּל?” “אֵיזֶה גַּלְגַּל?” “גַּלְגַּל שֶׁל עֵץ לִשְׁאִיבַת מַיִם מִן הַבְּאֵר לְהַשְׁקָיַת הַגִּנָּה”.
“אֲנַסֶּה..” “וּבְכֵן, אִם תִּשְׁאַב לִי מֵאָה דְּלָיִים מַיִם אֶתֵּן לְךָ כּוֹס חָלָב”.
“מְצֻיָּן”.
הָאִכָּר הֵבִיא אֶת הַלֵּיצָן לַגִּנָּה וְלִמְּדוֹ לְסוֹבֵב אֶת גַּלְגַּל הַבְּאֵר.
פִּינוֹקְיוֹ נִגַּשׁ מִיָּד לָעֲבוֹדָה, וְעוֹד בְּטֶרֶם גָּמַר אֶת עֲבוֹדָתוֹ, זָרְמוּ פַּלְגֵּי זֵעָה מִכָּל גּוּפוֹ.
בַּפַּעַם הָרִאשׁוֹנָה בְּחַיָּיו עָבַד עֲבוֹדַת פֶּרֶךְ שֶׁכָּזוֹ.

------------------
אֶת-נַפְשְׁךָ וְאֶת-נֶפֶשׁ כֻּלָּנוּ. יָדֹעַ תֵּדַע, כִּי אֵין
הַבָּרֶקֶת יְכֹלָה לְהָאִיר אֶת-אוֹרָהּ בְּלִי הַמִּשְׁבֶּצֶת. אוּלָם
רְאֵה הִזְהַרְתִּיךָ: אִם תִּגְזֹל מֵהָעָם הָאֻמְלָל הַזֶּה
אֶת-שְׁאֵרִית מַחְמַדָּם, אֶת-הַמִּשְׁבֶּצֶת אֲשֶׁר נִשׁאֲרָה לָהֶם
לִפְלֵטָה, – וְיָצְאָה אֵשׁ מֵהַבָּרֶקֶת וְתֹאכַל אֶת-כֹּל אֲשֶׁר לְךָ
וְתִבְעַר וְאֵין מְכַבֶּה.
אַךְ הַמֶּלֶךְ לֹא שָׁת לִבּוֹ לְדִבְרֵי הַזָּקֵן. הוּא שָׁלַח
אֶת-צִבְאוֹתָיו וַיִּגְזֹל בְּחֶזְקַת הַיָּד אֶת-הַמִּשְׁבֶּצֶת הָרֵיקָה

------------------
וְלַשָּׁוְא תֹּאמַר לִרְדֹּף אַחֲרֵיהֶם, כִּי לֹא תַּשִּׂיֵגם!” לְשֵׁמַע דִּבְרֵי הַתֻּכִּי נִתְחַלְחֵל פִּינוֹקְיוֹ וְנִפְעַם.
קָשֶׁה הָיָה לוֹ לְהַאֲמִין לִדְבָרָיו שֶׁל הַתֻּכִּי, וְהוּא עָמַד לַחְפֹּר בַּאֲדָמָה, חָפַר וְחָפַר עַד אֲשֶׁר עָשָׂה בּוֹר גָּדוֹל מְאֹד, שֶׁהָיָה בּוֹ מָקוֹם לַעֲרֵמַת חָצִיר, אַךְ אֶת הַמַּטְבְּעוֹת לֹא מָצָא.
מָלֵא צַעַר וְיֵאוּשׁ רָץ פִּינוֹקְיוֹ הָעִירָה, פָּנָה אֶל הַשּׁוֹפֵט וּבִקֵּשׁ מִמֶּנּוּ כִּי יָרִיב אֶת רִיבוֹ מִידֵי הַשּׁוֹדְדִים שֶׁהִצִּיגוּהוּ כִּכְלִי רֵיק.

------------------
"הַתַּלְמִידִים הוֹסִיפוּ לְהִצְטַחֵק. "הַמּוֹרֶה הֵבִין, שֶׁיֵּשׁ
דְּבָרִים בְּגוֹ.
"הוּא הִתְבּוֹנֵן אֶל הַמַּחְבֶּרֶת וְאָמַר לוֹ לְיַעֲקֹב: ‘הַאִם
הַמַּחְבֶּרֶת הַזֹּאת שֶׁלְּךָ הִיא? נְקִיָּה הִיא שֶׁלֹּא כָּרָגִיל’.
" ''שֶׁלִּי!' עָנָה יַעֲקֹב בְּאוֹתָהּ הַעֲמָדַת הַפָּנִים. הַמּוֹרֶה
הֵעִיף עַיִן בַּתַּלְמִידִים וְרָאָה הַפַּעַם עַל פְּנֵיהֶם לֹא
בַּת-צְחוֹק אֶלָּא תִּמָּהוֹן. הוּא לָקַח אֶת הַמַּחְבֶּרֶת, הָפַךְ
אוֹתָהּ וְאָמָר: 'כֵּיצַד? הֲלֹא כַּאן כָּתוּב: “שְׁמוּאֵל אֱלִיצוּר”!

------------------
תְּשׂוּמֶת-לֵב
בִּשְׁעַת אֲרֻחַת הַצָּהֳרַיִם שָׁמְעוּ שַׁי וְתַמָּה אֶת אַבָּא אוֹמֵר
לָאִמָּא:
“הֲלֹא בְּעוֹד יָמִים אֲחָדִים יִהְיֶה יוֹם הוּלֶדֶת אוֹתָךְ. מֶה הָיִית
רוֹצָה שֶׁאָבִיא לָךְ?”
“תּוֹדָה רַבָּה, יַקִּירִי!” אָמְרָה הָאֵם בְּחִבָּה, “אֵינֶנִּי חֲסֵרָה
כְּלוּם. יֵשׁ לִי כֹּל, בָּרוּךְ הַשֵּׁם. אֲבָל הָעִקָּר הוּא תְּשׂוּמֶת
הַלֵּב וְזֶה נָעִים לִי מְאֹד”.
אַחֲרֵי הַסְּעֻדָּה אָמַר שַׁי לַאֲחוֹתוֹ תַּמָּה:
“תַּמָּה, נַגִּישׁ גַּם אֲנַחְנוּ מַתָּנָה לְאִמָּא. טוֹב?”

------------------
מְלַוֶּה אוֹתוֹ בְּלֶכְתּוֹ לִרְחֹץ בַּיָּם. יוֹם אֶחָד נִכְנַס נֹעַם
לַיָּם וְאוּד שָׁמַר עַל בְּגָדָיו. וְהִנֵּה בָּא גַּל וְהִפִּיל אֶת
נֹעַם לְתוֹךְ מְעַרְבֹּלֶת. כְּרֶגַע קָפַץ אוּד לְתוֹךְ הַמַּיִם, תָּפַס
אֶת נֹעַם בְּבֶגֶד הָרַחֲצָה שֶׁלּוֹ וְהֵבִיא אוֹתוֹ לַחוֹף.
לְאַחַר שֶׁשָּׁבָה רוּחַ נֹעַם אֵלָיו, לִטֵּף אֶת כַּלְבּוֹ וְאָמַר לוֹ:
"מַה מְּאֻשָּׁר אֲנִי שֶׁפְּדִיתִיךָ מִידֵי הַיְּלָדִים. לוּלֵא אַתָּה
הָיִיתִי טוֹבֵעַ.
הַכֶּלֶב לִקְלֵק אֶת יְדֵי נֹעַם וְהִבִּיט עָלָיו בְּעֵינָיו

------------------
זְמַן רַב הָלְכוּ בְּבֶטֶן הַכָּרִישׁ, פִּינוֹקְיוֹ בָּרֹאשׁ וְהַנֵּר בְּיָדוֹ וְאָבִיו בְּעִקְּבוֹתָיו, עַד שֶׁעָבְרוּ אֶת כָּל הַגּוּף וְאֶת קֵבַת הַכָּרִישׁ.
כְּשֶׁהִגִּיעוּ לַלֹּעַ הַגָּדוֹל שֶׁל הַמִּפְלֶצֶת, עָמְדוּ תַּחְתֵּיהֶם מְצַפִּים לִשְׁעַת-כּשֶׁר לִקְפֹּץ לְתוֹךְ הַיָּם.
הַכָּרִישׁ הָיָה זָקֵן וּשְׂבַע יָמִים וְסָבַל מִקֹּצֶר-נְשִׁימָה וּמֵהַלְמוּת לֵב, וּלְפִיכָךְ הָיָה יָשֵׁן בְּלֹעַ פָּתוּחַ.

------------------
גּוּפָהּ רוֹעֵד מִצַּעַר וּמִפָּחַד. לְמַרְאֵה בִּתָּהּ הָאֻמְלָלָה,
נִשְׁבַּר לֵב הָאֵם בְּקִרְבָּהּ וַתֵּבְךְּ בַּמִּסְתָּרִים
וַתִּתְפַּלֵּל אֶל ה'. וַיֵּעָתֶר לָהּ אֲדֹנָי.
רָחֵל נָפְלָה לְמִשְׁכָּב. שְׁבוּעַ יָמִים שָׁכְבָה עַל עֶרֶשׂ דְּוָי,
חֹם גָּדוֹל לָהַט בְּכָל גּוּפָהּ וְהִיא הִתְהַפְּכָה מִצַּד אֶל צַד,
נֶאֶנְחָה וְדִבְּרָה תַּהְפּוּכוֹת. מַחֲזוֹת נוֹרָאִים בִּעֲתוּהָ. הִיא
רָאֲתָה לְפָנֶיהָ אִלְּמִים, פִּסְּחִים וּמְשֻׁגָּעִים מְקַפְּצִים

------------------
הַמַּרְמִיטָה הֵרִימָה אֶת כַּפָּה הַקִּדְמִית, מִשְּׁשָׁה אֶת דָּפְקוֹ שֶׁל פִּינוֹקְיוֹ וְאָמְרָה בַּאֲנָחָה: “צַר לִי מְאֹד, יְדִידִי, עָלַי לְבַשֶׂרְךָ בְּשׂוֹרָה רָעָה…” “וְכִי מַה קָּרָה?” “קַדַּחַת רָעָה אֲחָזַתְךָ!” “אֵיזוֹ?” “חֲמוֹרִית”.
“אֵינֶנִּי יוֹדֵעַ טִיבָהּ שֶׁל קַדַּחַת זוֹ”, עָנָה פִּינוֹקְיוֹ, אַף-עַל-פִּי שֶׁהֵבִין הֵיטֵב אֶת פֵּרוּשׁ הַדָּבָר.

------------------
עָלֶיךָ, כִּי קָנִיתָ הַרְבֵּה חָכְמָה וָדַעַת. וְהָיָה אִם תִּפְתֹּר
לִי אֶת-חֲלוֹמִי, אַעֲשִׁירְךָ עֹשֶׁר רַב כְּיַד הַמֶּלֶךְ, וְכֹל אֲשֶׁר
תְּבַקֵּשׁ יִנָּתֵן לָךְ.
אָמַר לוֹ הַזָּקֵן:
– סַפֵּר לִי חֲלוֹמְךָ וְאֶשְׁמָעָה, אוּלַי אוּכַל וּפְתַרְתִּיו לְךָ
וְלֹא אֶקַּח מִמְּךָ מִחוּט וְעַד שְׂרוֹךְ נָעַל.
סִפֵּר לוֹ הַמֶּלֶךְ כְּכֹל אֲשֶׁר רָאָה בַּחֲלוֹמוֹ.
אָמַר לוֹ הַזָּקֵן:
– הַצְּבִי אֲשֶׁר רָאִיתָ – עַם הוּא, הַיּוֹשֵׁב בֵּין הֶהָרִים וְדוֹמֶה

------------------
הַשֶּׁמֶשׁ עָלְתָה עַל הָאָרֶץ, וְהָרוֹדְפִים – רוֹדְפִים, לֹא יִיעֲפוּ וְלֹא יִיגְעוּ.
פִּתְאֹם רָאָה פִּינוֹקְיוֹ לְפָנָיו וְהִנֵּה תְּעָלָה עֲמֻקָּה וּרְחָבָה, מְלֵאָה מֵי מַדְמֵנָה, חוֹצָה לְפָנָיו אֶת הַדֶּרֶךְ.
מַה לַּעֲשׂוֹת? “אַחַת, שְׁתַּיִם, שָׁלֹש!” קָרָא הַלֵּיצָן, וּבְשֶׁטֶף מְרוּצָתוֹ קָפַץ קְפִיצָה זְרִיזָה מְאֹד וְנִמְצָא עוֹמֵד מֵעֵבֶר לַתְּעָלָה.

------------------
רֶגַע אֶחָד בִּשְׁעַת מְרוּצָה זוֹ רָאָה פִּינוֹקְיוֹ אֶת עַצְמוֹ בְּרַע, כִּי אַלִּידוֹר – זֶה שֵׁם הַכֶּלֶב – כִּמְעַט הִשִּׂיגוֹ.
לְאָזְנָיו הִגִּיעָה נְשִׁימָתוֹ הַתְּכוּפָה שֶׁל הַכֶּלֶב וְהוּא הִרְגִּישׁ אֶת חֹם הַנְּשִׁימָה הַזֹּאת.
מַעֲשֶׂה נִסִּים, הִסְפִּיק לְהַגִּיעַ אֶל חוֹף הַיָּם.
הוּא קָפַץ קְפִיצָה גְּדוֹלָה מְאֹד, שֶׁשׁוּם צְפַרְדֵּעַ לֹא הָיְתָה יְכוֹלָה לִקְפֹּץ כָּךְ, וְנָפַל הַמַּיְמָה.

------------------
"לְדַעְתִּי הֲרֵי הוּא יֶלֶד טוֹב, מַקְשִׁיב, אוֹהֵב אֶת אָבִיו וְאֶת כָּל בְּנֵי מִשְׁפַּחְתּוֹ; מִלְבַד זֹאת הֲרֵיהוּ חָרוּץ מְאֹד בַּלִּמּוּדִים, מַתְמִיד… " בְּעוֹדוֹ מְסַפֵּר אֶת הַגֻּזְמָאוֹת הַלָּלוּ, נָגַע בְּאַפּוֹ וְהִרְגִּישׁ כִּי הוּא צָמַח פִּתְאֹם בְּמִדָּה הֲגוּנָה.

------------------
עַכְשָׁו נַחֲשׁוּ נָא, מָה רָאָה שָׁם פִּינוֹקְיוֹ? לֹא, לֹא תְּנַחֲשׁוּ! הוּא רָאָה לְפָנָיו שֻׁלְחָן עָרוּךְ וְעָלָיו בַּקְבּוּק שֶׁל זְכוּכִית יְרֻקָּה וּבוֹ נֵר דּוֹלֵק; עַל-יַד הַשֻּׁלְחָן יָשַׁב יָשִׁישׁ, לָבָן מְאֹד, כְּאִלּוּ נַעֲשָׂה כֻּלּוֹ מִשֶּׁלֶג אוֹ מִגִּיר.
אוֹתוֹ יָשִׁישׁ יָשַׁב וְאָכַל דָּגִים קְטַנִּים חַיִּים, שֶׁהָיוּ מְפַרְכְּסִים וְקוֹפְצִים מִתּוֹךְ פִּיו בִּשְׁעַת אֲכִילָתוֹ.

------------------
אַךְ דָּבָר אֶחָד, אֲדוֹנִי, לֹא הֶעֱלֵיתָ כְּלָל עַל דַּעְתְּךָ, וְהוּא: הַפֵיָה שֶׁלִּי עוֹמֶדֶת לִימִינִי…” “מִי הִיא פֵיָה זוֹ?” “זוֹהִי אִמָּא שֶׁלִּי, הַדּוֹמָה לְכָל הָאִמָּהוֹת הַטּוֹבוֹת, הַחֲרֵדוֹת תָּמִיד לְטוֹבַת בְּנֵיהֶן: הַמְּגִנּוֹת עֲלֵיהֶם בְּאַהֲבָתָם, גַּם בְּשָׁעָה שֶׁהֵם מִתְנַהֲגִים שֶׁלֹּא כַּשּׁוּרָה וְאֵינָם רְאוּיִים לְרַחֲמִים.
וְכָךְ קָרָה שֶׁבִּרְאוֹת הַפֵיָה הַטּוֹבָה שֶׁלִּי כִּי בְּצָרָה גְּדוֹלָה אָנֹכִי, מִהֲרָה לִשְׁלֹחַ אֵלַי הֲמוֹן דָּגִים.

------------------
– אֲדוֹנִי הַמֶּלֶךְ! – קָרָא הַזָּקֵן בַּאֲנָחָה, – אוֹר הַבָּרֶקֶת
כָּהָה, כִּי כָּהֲתָה רוּחָם שֶׁל אַנְשֵׁי הַבָּרֶקֶת. אוֹיָה, מָה
עוֹלַלְתָּ לָעָם הַזֶּה! אֲבָל אָשֵׁם אָנֹכִי, כִּי פָתַרְתִּי לְךָ
אֶת-חֲלוֹמֶךָ!
כָּעַס עָלָיו הַמֶּלֶךְ כַּעַס גָּדוֹל וְקָרָא:
– גּוּרָה לְךָ, זָקֵן, מִפָּנַי! אִם לֹא תַגִּיד לִי דְּבַר אֱמֶת
וַהֲסִירֹתִי אֶת-רֹאשְךָ מֵעָלֶיךָ!
אָמַר לוֹ הַזָּקֵן בְּמַר לִבּוֹ:
– טוֹב אֵפוֹא. שְׁמַע וְאַגִּידָה לְךָ אֶת-הָאֱמֶת, לְמַעַן הַצֵּל

------------------
אַל תַּבִּיטוּ אַחֲרֵיכֶם, פֶּן תִּסָּפוּ!…” הֲאִם לֹא בָּרוּר שֶׁאַחֲרֵי דְּבָרִים כָּאֵלֶּה יִשְׂאוּ הַגַּזְלָנִים הַמִּסְכֵּנִים (כְּמוֹ חַיִּים אֲנִי רוֹאֶה אוֹתָם לְנֶגֶד עֵינַי) אֶת רַגְלֵיהֶם וְיָנוּסוּ כָּל עוֹד נַפְשָׁם בָּם.
וְאִם, מַעֲשֵׂה שָׂטָן, יִהְיוּ גַּזְלָנִים אֵלֶּה בְּמִקְרֶה אֲנָשִׁים גַּסִּים, שֶׁאֵינָם יוֹדְעִים דֶּרֶךְ-אֶרֶץ, וְלֹא יָנוּסוּ מִפָּנַי, כִּי אָז… אָנוּס אֲנִי מִפְּנֵיהֶם, וְהַכֹּל עַל מְקוֹמוֹ יָבוֹא בְּשָׁלוֹם”.

------------------
וּפִּינוֹקְיוֹ לֹא חָשָׁב וְלֹא הֶעֱלָה עַל לִבּוֹ, כִּי גֶ’פֶּטוֹ הַמִּסְכֵּן נִשְׁאַר בַּבַּיִת בְּלִי מְעִיל וְהוּא רוֹעֵד מִקֹּר, מִפְּנֵי שֶׁרָצָה לִקְנוֹת סֵפֶר לִבְנוֹ כְּדֵי לְלַמְּדוֹ תּוֹרָה וָדַעַת!… פֶּרֶק עֲשִׂירִי: לֵיצָנֵי הַתֵּאַטְרוֹן אוֹמְרִים לְפִּינוֹקְיוֹ “אָחִינוּ אַתָּה” וּמְקַבְּלִים פָּנָיו בִּקְרִיאוֹת שִׂמְחָה; אַךְ בְּעֶצֶם הֵהִתְלַהֲבוּת מוֹפִיעַ בַּעַל הַתֵּאַטְרוֹן מַנְגְּ’יָפוֹקוֹ, וְחַיֵי פִּינוֹקְיוֹ תְּלוּיִים לוֹ מִנֶּגֶד.

------------------
בְּעֵינַיִם עֲצוּמוֹת וְעַל זְרוֹעוֹתֶיהָ רוּתִי שֶׁלָּהּ.
לָקְחָה הָאֵם אֶת שְׁתֵּי הַבֻּבּוֹת וְהִשְׁכִּיבָה אוֹתָן כָּל אַחַת
בְּמִטָּתָהּ.
לֵיל מְנוּחָה!
------------------
וְשָׂם בּוֹ אֶת הַצִּפּוֹר. אַחַר לָקַח לוּחַ עֵץ וְכָתַב עָלָיו
בְּאוֹתִיּוֹת גְּדוֹלוֹת:
“פֹּה טְמוּנָה צִפּוֹר שֶׁנִּפְצְעָה וָמֵתָה מִקְּלִיעַת אֶבֶן עַל-יְדֵי
יֶלֶד שׁוֹבָב”.
וְאַף הוּא מָחָה דִּמְעָה מֵעַל עֵינָיו.
------------------
עַצְמוֹ כְּאִלּוּ אֵינוֹ רוֹאֶה אוֹתָם.
הַיְּלָדִים הִרְגִּישׁוּ בּוֹ וְקָרְאוּ: “אִמָּא, הִנֵּה הַדּוֹד
יַעֲקֹב!”
אַךְ הַדּוֹד יַעֲקֹב עָשָׂה אֶת עַצְמוֹ, כְּאִלּוּ אֵינוֹ שׁוֹמֵעַ.
“דּוֹד, דּוֹד!” קָרְאוּ הַיְּלָדִים וְהִדְבִּיקוּ אוֹתוֹ. הַדּוֹד יַעֲקֹב
עָמַד מִלֶּכֶת, הִפְנָה אֶת רֹאשׁוֹ לַיְּלָדִים וְהֶעֱמִיד פָּנִים שֶׁל
רֹגֶז.
“מַה זֶּה, דּוֹד?” קָרְאוּ הַיְּלָדִים בְּצַעַר, “אַתָּה כּוֹעֵס
עָלֵינוּ?”
“כֵּן”, עָנָה הַדּוֹד, “אֲנִי כּוֹעֵס עֲלֵיכֶם מְאֹד”.

------------------
“הֲרָחוֹק מִפֹּה שְׂדֵה-פְּלָאוֹת זֶה?” “לֹא יוֹתֵר מִשְּׁנֵי מִילִין.
רְצוֹנְךָ לָלֶכֶת עִמָּנוּ? בְּעוֹד חֲצִי שָׁעָה נַגִּיעַ לְשָׁם: תִּזְרַע אֶת אַרְבַּעַת הַמַּטְבְּעוֹת שֶׁלְּךָ, וְאַחֲרֵי רְגָעִים אֲחָדִים תִּבְצֹר אַלְפַּיִם מַטְבְּעוֹת; וְתָּשׁוּב הַבַּיְתָה עָשִׁיר כְּקֹרַח.
רְצוֹנְךָ לָלֶכֶת עִמָּנוּ? בּוֹא!” וַיֵּלְכוּ שְׁלָשְׁתָּם יַחְדָּו.
בַּצָּהֳרַיִם הִגִּיעוּ לָעִיר “פֶּתִי-יַאֲמִין”.

------------------
“אִם כֵּן”, קָרָא פִּינוֹקְיוֹ בְּגָאוֹן בְּקָפְצוֹ מִמְּקוֹמוֹ וּבְהַשְׁלִיכוֹ אֶת כּוֹבָעוֹ שֶׁנַּעֲשָׂה מִלֶּחֶם רַךְ, “אִם כֵּן, יוֹדֵעַ אֲנִי אֶת אֲשֶׁר לְפָנַי.
הוֹי, הַשּׁוֹטְרִים! כִּפְתוּ אוֹתִי וְהַשְׁלִיכוּ אוֹתִי לְתוֹךְ הָאֵשׁ! כִּי אֵיךְ אוּכַל לִרְאוֹת בְּאָבְדַן אָחִי וְרֵעִי אַרְלֶקִין, וְאֵיךְ אֶחְיֶה עֲלֵי אֲדָמוֹת בְּמוֹת חֲבֵרִי הַנֶּאֱמָן תַּחְתַּי!” הַדְּבָרִים הָאֵלֶּה, שֶׁנֶאֶמְרוּ בְּעֹז-רוּחַ וּבְקוֹל חוֹצֵב לֶהָבוֹת נָגְעוּ עַד לֵב כָּל הַלֵּיצָנִים הָעוֹמְדִים מִסָּבִיב.

------------------
אִלּוּ הָיִיתִי יֶלֶד טוֹב, כְּכָל הַיְּלָדִים, אִלּוּ נָתַתִּי לִבִּי לִלְמֹד וְלַעֲבֹד, אִלּוּ יָשַׁבְתִּי בַּבַּיִת עִם אָבִי, כִּי עַתָּה לֹא בָּאָה עָלַי הַצָּרָה הַזֹּאת וְלֹא הָיִיתִי מַגִּיעַ עַד הַכְּפָר הַזֶּה, לְשַׁמֵּשׁ כֶּלֶב שׁוֹמֵר בְּבֵית אִכָּר.
אוֹיָה, מִי יִתֵּן וְיָכֹלְתִּי לְחַדֵּש אֶת חַיַּי כְּבָרִאשׁוֹנָה.
אַךְ אֶת הַנַּעֲשָׂה אֵין לְהָשִׁיב, וְעָלַי לָשֵׂאת אֶת עָנְשִׁי בְּדוּמִיָּה”.

------------------
נוֹכֵל עָרוּם זֶה חַי חַיֵּי עֹנִי וְדַחֲקוּת, וְסוֹף-סוֹף הָיָה אָנוּס לִמְכֹּר אֶת זְנָבוֹ לְרוֹכֵל שֶׁקָּנָהוּ כְּדֵי לַעֲשׂוֹת מִמֶּנּוּ מְנִיפָה כְּנֶגֶד הַזְּבוּבִים.
“הוֹי, פִּינוֹקְיוֹ!” קָרָא הַשּׁוּעָל בְּקוֹל נוּגֶה, “הוֹשִׁיעָה נָא! תֵּן נְדָבָה לְשְׁנֵי בַּעֲלֵי-מוּם עֲלוּבִים!” “עֲלוּבִים!” חָזַר הֶחָתוּל.
“לְכָל הָרוּחוֹת, נוֹכְלִים!” קָרָא הַלֵּיצָן, רִמִּיתֶם אוֹתִי פַּעַם אַחַת, אַךְ שׁוּב לֹא תְּרַמּוּ אוֹתִי".

------------------
רַק עֵינָיו הָעֲלוּבוֹת הֵצִיצוּ בְּתַחֲנוּנִים, אַךְ הַדַּיָּג הַיָּרֹק אַף לֹא שָׁעָה אֶל פִּינוֹקְיוֹ וְאֶל עֵינָיו הַמְּבַקְּשׁוֹת רַחֲמִים; הוּא הִמְשִׁיךְ בִּמְלַאכָתּוֹ, עָמַד וְגִלְגֵּל אוֹתוֹ מִכַּף רַגְלוֹ וְעַד קָדְקָדוֹ כַּחֲמֵשׁ עֶשְׂרֵה פַּעַם בְּקֶמַח, עַד שֶׁנִּרְאָה כֻּלּוֹ כְּמִין חֲתִיכַת עִסָּה לְבָנָה.
אַחַר תְּפָסוֹ בְּרֹאשׁוֹ!… פֶּרֶק עֶשְׂרִים וְתִשְׁעָה: פִּינוֹקְיוֹ שָׁב לְבֵית הַפֵיָה, וְהִיא מַבְטִיחָה לַהֲפֹךְ אוֹתוֹ מִמָחֳרת הַיּוֹם לְיֶלֶד מַמָּשׁ.

------------------
הַצָּלַת נֶפֶשׁ
נֹעַם רָאָה פַּעַם לֹא רָחוֹק מֵהַיַּרְקוֹן שְׁנֵי יְלָדִים מוֹשְׁכִים
כֶּלֶב קָטָן בַּחֶבֶל הַקָּשׁוּר לְצַוָּארוֹ.
“לְאָן אַתֶּם מוֹשְׁכִים אֶת הַכֶּלֶב הַמִּסְכֵּן?” שָׁאַל נֹעַם.
“אָנוּ רוֹצִים לְהַטְבִּיעַ אוֹתוֹ בַּנָּהָר” עָנָה הָאֶחָד, “אֵין לָנוּ
צֹרֶךְ בּוֹ”.
“אִם אֵין לָכֶם צֹרֶךְ בּוֹ, תְּנוּ אוֹתוֹ לִי”, בִּקֵשׁ נֹעַם.
“אִם תִּתֵּן לְכָל אֶחָד מֵאִתָּנוּ גְּרוּשׁ, תְּקַבֵּל אֶת הַכֶּלֶב”.
נֹעַם הוֹצִיא מִכִּיסוֹ שְׁנֵי גְּרוּשִׁים וְנָתַן לַיְּלָדִים. הֵם

------------------
“לֹא, יְדִידִי, קֹדֶם – אַתָּה, וְאַחַר-כָּךְ – אֲנִי!” “יוֹדֵעַ אַתָּה?” אָמַר פִּינוֹקְיוֹ, “בּוֹא וְנִנְהַג מִנְהַג יְדִידִים”.
“כֵּיצַד נוֹהֲגִים מִנְהַג יְדִידִים?” “נָסִיר אֶת מִצְנְפוֹתֵינוּ שְׁנֵינוּ בְּבַת-אַחַת.
מַסְכִּים?” “מַסְכִּים”.
“וּבְכֵן, שְׁמַע אֶת קוֹל הַפְּקֻדָּה: אַחַת! שְׁתַּיִם! שָׁלֹש!” אַחֲרֵי הַמִּלָּה “שָׁלֹשׁ” הֵסִירוּ שְׁנֵי הַנְּעָרִים אֶת מִצְנְפוֹתֵיהֶם מֵעַל רֹאשָׁם וּזְרָקוּן לָאָרֶץ.

------------------
הוֹ, לוּ נִרְאָה לוֹ מַלְאַךְ אֱלֹהִים, לֹא הָיָה מַרְפֶּה מִמֶּנּוּ וּמְבַקֵּשׁ גַּם הוּא שֵׁם אַחֵר, לְמָשָׁל, ‘עֲשָׂהאֵל’, שֵׁם יָפֶה וָקַל; בֶּאֱמֶת לֹא אִכְפַּת לוֹ אֵיזֶה שֵׁם, אַךְ לֹא ‘גִּמְפֶּל’ "… הַרְבֵּה, הַרְבֵּה מַחֲשָׁבוֹת חָשַׁב גִּמְפֶּל בְּלִבּוֹ, אֵיךְ וּבְאֵיזֶה אֹפֶן לְשַׁנּוֹת אֶת שְׁמוֹ, אַךְ לֹא יָכֹל לִמְצֹא שׁוּם עֵצָה.
חֲבֵרִים לֹא הָיוּ לוֹ, וְהוּא נָשָׂא אֶת צַעֲרוֹ בְּעֹמֶק לִבּוֹ.

------------------
לָמָה לֹא תִּסַּע גַּם אַתָּה לְשָׁם?” “אֲנִי? חָס וְחָלִילָה!” “הַאֲמִינָה לִי, פִּינוֹקְיוֹ”, אָמַר פְּתִילָה, “אִם לֹא תִּסַּע עִמִּי, תִּתְחָרֵט אַחַר-כָּךְ, הֵיכָן תִּמְצָא אֶרֶץ נְעִימָה יוֹתֵר בִּשְׁבִילֵנוּ, הַיְּלָדִים? שָׁם אֵין בָּתֵי-סֵפֶר, אֵין מוֹרִים, אֵין סְפָרִים.
בְּאֶרֶץ חֶמְדָּה זוֹ אֵין בִּכְלָל אִישׁ לוֹמֵד.
בְּכָל יוֹם חֲמִישִׁי סָגוּר בֵּית הַסֵּפֶר עַל מַסְגֵּר, וּבְכָל שָׁבוּעַ שִׁשָּׁה חֲמִישִׁיִּים כָּאֵלֶּה וְאֶחָד – שַבָּת.

------------------
וְאַחֲרֵי שֶׁלֹּא מָצָא בָּאֵבוּס שׁוּם דָּבָר אַחֵר, הִתְחִיל לִלְעֹס קְצָת מִן הֶחָצִיר; לָעַס וְלָעַס.
עָצַם אֶת עֵינָיו וּבָלַע אוֹתוֹ.
“הֶחָצִיר – חָצִיר”, הִרְהֵר פִּינוֹקְיוֹ.

------------------
*הַקִּרְקָס יִהְיֶה מוּאָר בִּתְאוּרַת-פְּלָאִים!!!* כִּכְלוֹת הַחֵלֶק הָרִאשׁוֹן שֶׁל הַהַצָּגָה, הוֹפִיעַ מְנַהֵל הַלַּהֲקָה בַּזִּירָה לָבוּשׁ מְעִיל שָׁחֹר, מִכְנָסַיִם לְבָנִים וּמַגָּפַיִם גְּבֹהִים לְמַעְלָה מִבִּרְכָּיו.
הוּא הִשְׁתָּחֲוָה עַל יָמִין וְעַל שְׂמֹאל וְנָשָׂא נְאוּם לִפְנֵי הַקָּהָל, שֶׁהֵעִיד עַל בְּעָלָיו, כִּי לַמְדָן גָּדוֹל אֵינֶנּוּ.

------------------
הוּא נִבְהַל מְאֹד וְנִסָּה לְהֵחָלֵץ מֵהֶם, אַךְ הֵם חָזְקוּ מִמֶּנּוּ, וְהַתַּלְמִיד הֶחָדָשׁ פָּרַץ בְּבֶכִי.
וְהִנֵּה נִגַּשׁ הַמּוֹרֶה וְגָעַר בַּיְּלָדִים: “מַה-קָּרָה? מִפְּנֵי מָה הוּא בּוֹכֶה?” “לֹא כְלוּם, אֲדוֹנִי”, בֵּאֵר אַחַד הַיְּלָדִים, “אֲנַחְנוּ עָשִׂינוּ לוֹ רַק ‘יוֹשֵׁב בְּסֵתֶר’, וְזֶה בּוֹעֵט וּבוֹכֶה! תִּינוֹק!” הַמּוֹרֶה הִרְגִּיעַ אֶת-הַתַּלְמִיד הֶחָדָשׁ וְלַתַּלְמִידִים אָמָר: “לָמָּה נֶחְפַּזְתֶּם כָּל-כָּךְ? הֲלֹא אֵין הוּא יוֹדֵעַ עֲדַיִן אֶת-מִנְהֲגֵיכֶם.

------------------
“וְאִם לֹא דָּג אַתָּה, אֵיךְ זֶה הִסְכַּלְתָּ לִנְפֹּל בִּמְעֵי הַמִּפְלֶצֶת הַזֹּאת?” “וַדַּאי שֶׁלֹּא בִּרְצוֹנִי הַטּוֹב נִמְצָא אֲנִי כָּאן: הִיא בָּלְעָה אוֹתִי עַל כָּרְחִי! אַךְ אִם כֹּה וְאִם כֹּה, מַה נַעֲשֶׂה עַכְשָׁו בְּתוֹךְ הַחֲשֵׁכָה הַזֹּאת?” “נִכָּנַע לְמַר גּוֹרָלֵנוּ וּנְחַכֶּה עַד אֲשֶׁר יְעַכֵּל אוֹתָנוּ הַכָּרִישׁ”.
“אֵין לִי כָּל רָצוֹן לִהְיוֹת מְעֻכָּל!” הִתְיַפַּח פִּינוֹקְיוֹ מָרָה.

------------------
סוֹף-סוֹף, אַחֲרֵי שְׁלֹשָׁה חֳדָשִׁים שֶׁל תּוֹרָה וַעֲבוֹדָה קָשָׁה וְתַרְגִּילִים, הִגִּיעָה הַשָּׁעָה וּבַעַל הַקִּרְקָס הוֹדִיעַ עַל הַצָּגַת הַבְּכוֹרָה הָעֲתִידָה לְהִתְקַיֵּם בְּתַאֲרִיךְ מְסֻיָּם.
לִבּוֹ שֶׁל פִּינוֹקְיוֹ הָיָה כָּבֵד עָלָיו וּמַחְשָׁבוֹת נוּגוֹת הִתְעוֹרְרוּ בְּנַפְשׁוֹ.

------------------
בִּשְׂדֵרוֹת רוֹטְשִׁילְד
בְּשַׁבָּת לִפְנוֹת עֶרֶב יָצְאוּ שְׁתֵּי הַיְּלָדוֹת תָּמָר וִיהוּדִית
לְטַיֵּל בִּשְׂדֵרוֹת רוֹטְשִׁילְד.
אוֹתָהּ שָׁעָה הָיוּ הַשְּׂדֵרוֹת מְלֵאוֹת אָדָם. כָּל הַסַּפְסָלִים
הָיוּ תְּפוּסִים. הַרְבֵּה אֲנָשִׁים הָיוּ מְבַקְּשִׁים מָקוֹם לָנוּחַ,
אַךְ עַל דַּעַת הַיּוֹשְׁבִים לֹא עָלָה כְּלָל לָקוּם וְלָתֵת גַּם
לַאֲחֵרִים לָשֶׁבֶת, כְּאִלּוּ הָיוּ הַסַּפְסָלִים מִקְנַת כַּסְפָּם.
כְּשֶׁהָיָה קָם מִישֶׁהוּ לָלֶכֶת, הָיוּ מִסְתָּעֲרִים הַרְבֵּה
אֲנָשִׁים לִתְפֹּס אֶת הַמָּקוֹם.

------------------
אֲבָל פִּינוֹקְיוֹ חָשַׁב, כִּי רַעַד זֶה בָּא לְאָבִיו מֵחֲמַת פַּחַד וְלָכֵן נִסָּה לְהַרְגִּיעַ אֶת רוּחוֹ: “הִתְאוֹשֵׁשׁ, אַבָּא! בְּעוֹד רְגָעִים מִסְפָּר נַגִּיעַ לְחוֹף בָּטוּחַ”.
“אֲבָל הֵיכָן, הֵיכָן הוּא חוֹף בָּטוּחַ זֶה?” שָׁאַל הַזָּקֵן בִּדְאָגָה רַבָּה וּמִצְמֵץ בְּעֵינָיו, כְּשֵׁם שֶׁעוֹשִׂים הַחַיָּטִים בְּשָׁעָה שֶׁהֵם מַשְׁחִילִים חוּט בְּמַחַט.
“מִסְתַּכֵּל אֲנִי בְּכָל צַד וָעֵבֶר וְאֵינֶנִּי רוֹאֶה מְאוּמָה, מִלְבַד שָׁמַיִם וּמַיִם”.

------------------
רַק בַּפַּעַם הָרְבִיעִית תָּפַס סוֹף-סוֹף בְּכַף הַמַּנְעוּל וּבְיָד רוֹעֶדֶת דָּפַק חֶרֶשׁ.
זְמַן רַב עָמַד וְחִכָּה.
מִקֵּץ חֲצִי שָׁעָה נִפְתַּח בַּקּוֹמָה הָרְבִיעִית חַלּוֹן (אַרְבַּע קוֹמוֹת הָיוּ לַבַּיִת), וּלְעֵינֵי פִּינוֹקְיוֹ נִגְלָה שַׁבְּלוּל גָּדוֹל וְנֵר דּוֹלֵק עַל רֹאשׁוֹ.
הַשַּׁבְּלוּל שָׁאַל: “מִי זֶה דּוֹפֵק פֹּה בְּשָׁעָה מְאֻחֶרֶת כָּל כָּךְ?” “הַפֵיָה בַּבַּיִת?” שָׁאַל פִּינוֹקְיוֹ.
“הִיא יְשֵׁנָה וְצִוְּתָה שֶׁלֹא יָעִירוּ אוֹתָה מִשְׁנָתָהּ.

------------------
וְהִנֵּה רָאָה בְּאַחַד הַתָּאִים גְּבֶרֶת נֶחְמָדָה, וְעַל צַוָּארָהּ תְּלוּיָה שַׁרְשֶׁרֶת וּמַשְׂכִּית, וּבַמַּשְׂכִּית קְבוּעָה תְּמוּנָתוֹ שֶׁל הַלֵּיצָן.
“זוֹ הִיא הַתְּמוּנָה שֶׁלִּי!… גְּבֶרֶת זוֹ – הַפֵיָה הִיא!” נִרְעַשׁ פִּינוֹקְיוֹ בְּהַכִּירוֹ אֶת הַפֵיָה מֵיטִיבָתוֹ.

------------------
עַכְבְּרוֹנִים בַּמַּרְתֵּף וּבַמַּחְסָן, כְּאִלּוּ לֹא הָיִיתִי
קַיֶּמֶת כְּלָל. לִפְעָמִים אֲנִי חוֹשֶׁבֶת: הָבָה אֲלַמֵּד אֶת
הַחֲצוּפִים הָאֵלֶּה דֶּרֶךְ אֶרֶץ; אַךְ אֵין בִּי הַכֹּחוֹת
הַקּוֹדְמִים וְצִפָּרְנַי קָהוּ מֵרֹב יָמִים. הֵיכַן נֶעֶלְמוּ הַכֹּחוֹת
שֶׁלִּי, הַבְהֲבָה”?
“זוֹהִי הַזִּקְנָה”, מַסְבִּירָה לָהּ הַבְהֲבָה, “הַזִּקְנָה גּוֹזֶלֶת
אֶת הַכֹּחוֹת. הִנֵּה הַבִּיטִי אֶל אֲדוֹנֵנוּ, אֵיךְ הוּא יוֹשֵׁב
כָּפוּף עַל הַסַּפְסָל. גַּם הוּא זָקֵן וַחֲסַר כֹּחַ וְהוּא מִתְחַמֵּם

------------------
בְּעֶרֶב פֶּסַח
זֶה יָמִים אֲחָדִים שׁוֹרֶרֶת מַהְפֵּכָה בְּבֵיתֵנוּ. כָּל הַכֵּלִים
נֶעְתְּקוּ מִמְּקוֹמָם וְעוֹמְדִים בְּאֶמְצַע הֶחָדֶר. אֲרוֹן
הַבְּגָדִים עוֹמֵד בְּגַבּוֹ כְּלַפֵּי הַדֶּלֶת וּמַרְאֶה לַכֹּל אֶת
הַחוֹר שֶׁכִּרְסְמוּ הָעַכְבָּרִים. הַתְּמוּנוֹת שֶׁל מֹשֶׁה
מוֹנְטִיפְיוֹרִי, שֶׁל בָּרוֹן הִירְשׁ וְשֶׁל ר' יִצְחָק אֶלְחָנָן,
מוּטָלוֹת עַל הָאָרֶץ עַל יַד מִבְרֶשֶׁת נַעֲלַיִם וְעַל יַד מַטְאֲטֵא
אָחוּז קוּרֵי עַכָּבִישׁ. נִדְמֶה לִי, שֶׁהַתְּמוּנוֹת נֶעֱלָבוֹת עַל

------------------
