וְיוֹרָם הָיָה נֶאֱלָץ לְהִמָלֵט כָּל עוֹד נַפְשׁוֹ בּוֹ.
לִפְעָמִים הָיָה נִשְׁאָר בְּמַחֲבוֹאוֹ עַד הַחֹשֶׁךְ וְחוֹזֵר רַק לִשְׁעַת הַהַשְׁכָּבָה.
אֲבָל לִפְעָמִים לֹא הָיָה מַצְלִיחַ לְהִתְחַמֵק – וְהָיָה נֶחֱלָץ לְהָגֵן עַל עַצְמוֹ, וְכוֹשֵׁל מוּל הַיְּלָדִים – עַד שֶׁהָיָה מְעוֹרֵר עָלָיו אֶת רַחֲמָיו שֶׁל מִישֶׁהוּ מֵהַגְּדוֹלִים הָעוֹבְרִים בַּסְּבִיבָה, שֶׁהָיָה מְשַׁחְרְרוֹ וְשׁוֹלְחוֹ לְבֵיתוֹ.
“אָז שֶׁיַּגִיד!” אָמַרְתִּי לְאַבָּא, “שֶׁיַּגִיד שֶׁהוּא סְתָם מִתְפָּאֵר!”

------------------
הֵבַנְתִּי שֶׁאַבָּא זִנֵק לִרְדֹף אַחֲרֵי גַנָב שֶׁרָאָה בֵּין הָעֵצִים וְעַכְשָׁו הוּא בְּוַדַאי מְרַדֵף אוֹתוֹ בְּתוֹךְ הַצֵּל הֶחָשׁוּךְ, בֵּין הָעֵצִים הַצְּפוּפִים.
וּמִי יוֹדֵעַ מֶה עָלוּל גַנָב זֶה לְעוֹלֵל.
אוּלַי הוּא יַזִיק לְאַבָּא.
וְאוּלַי עוֹד רַע מִזֶה.
אוּלַי בְּעֵת מְנוּסָתוֹ יֵצֵא מִן הַמַּטָע וְיָרוּץ פֹּה, בַּדֶּרֶךְ הַחוֹלִית, יָשָׁר מוּלִי.
אוּלַי אֲפִלוּ יְנַסֶה לִקְפֹּץ עַל הָעֲגָלָה וְלַחְטֹף אֶת הַמּוֹשְׁכוֹת מִתּוֹךְ יָדַי הַקְּטַנוֹת.

------------------
קָשֶׁה, קָשֶׁה הָיָה לָהּ לְהִסְתַּגֵל לִנְסִיעַת חֲלָקוֹת אֶזְרָחִית עַל כְּבִישֵׁי הָהָר.
גַם הַיְּשִׁיבָה, אוֹ נָכוֹן יוֹתֵר הַשְּׁכִיבָה הַזּוֹ, בְּסֵתֶר הַשַּׂקִים לֹא שִׂמְחָה אֶת הַלְּבָבוֹת.
נִימֶר הוּא שֶׁהָיָה בַּעַל הָרַעְיוֹן.
הוּא גַם סֵרַב, הִתְעַקֵּשׁ וְסֵרֵב, לְהֵעָנוֹת לְבַקָשׁוֹת הַשִּׁחְרוּר שֶׁל חֲבֵרֵינוּ הַסּוֹבְלִים.
הוּא אָמַר שֶׁהוּא יוֹדֵעַ גַם יוֹדֵעַ שֶׁאֵין זוֹ הַרְגָשָׁה נְעִימָה לְהֵחָנֵק מִתַּחַת לַשַּׂקִים.

------------------
חָשַׁבְתִּי כֵּיצַד אַבָּא וַאֲנִי חוֹדְרִים לְתוֹךְ מְעָרָה אֲפֵלָה שֶׁכַּזֹּאת; מֵעָלֵינוּ נְטוּיִים הַנְּטִיפִים הַחַדִים וּמִתַּחְתֵּינוּ צוֹמְחִים הַזְּקִיפִים וַאֲנַחְנוּ זוֹחֲלִים עַל בִּרְכֵּינוּ, קוֹרְאִים זֶה לָזֶה; וְהַהֵדִים הָעֲמוּמִים רָצִים כִּמְטֹרָפִים בֵּין קִירוֹת הַמְּעָרָה, וַעֲטַלֵפִים שְׁחוֹרֵי כְּנָפַיִם חָגִים מֵעָלֵינוּ…
אַבָּא הִפְסִיק אוֹתִי מֵהֲזָיוֹתַי וְאָמַר:
“אֲנִי מַכִּיר מְעָרָה כַּזֹּאת.
פִּנָה שְׁקֵטָה וִיפֵהפִיָה.

------------------
וְהִנֵּה מַמָּשׁ כַּדָּבָר הַזֶּה קָרָה גַם לִי בְּאוֹתוֹ הַבֹּקֶר הַקֵיצִי, בְּדַרְכֵי-הֶעָפָר שֶׁמִּמִזְרָח לִשְׁכֶם.
נוֹסֵעַ הָיִיתִי בְּאֶרֶץ מֻכָּרָה, שׁוֹאֵף אֶל קִרְבִּי רֵיחוֹת יְדוּעִים וְרוֹאֶה סְבִיבִי הָרִים, עֲצֵי-חָרוּב וּסְלָעִים קְרוֹבִים וּזְכוּרִים מְאֹד.
וְכָל הַזְּמַן הָיִיתִי מְעַנֶה אֶת עַצְמִי וּמְנַסֶה לִפְתֹּר אֶת הַחִידָה.
רֻבּוֹ שֶׁל הַבֹּקֶר לֹא הִצְלַחְתִּי בְּכָךְ.
וְכִמְעַט שֶׁהִתְפַּלֵאתִי עַל עַצְמִי אֵיךְ יָכֹלְתִי לְהִגָרֵר לְתוֹךְ הֲזָיוֹת שְׁטוּתִיוֹת שֶׁכָּאֵלוּ.

------------------
עוֹד רֶגַע שֶׁל תַּדְהֵמָה אִלֶמֶת, שֶׁל נְשִׁימוֹת מְהִירוֹת וּדְפִיקוֹת-לֵב – וּמָצָאתִי אֶת עַצְמִי סָגוּר וּמְסֻגָר, כָּלוּא מַמָשׁ בַּחֶדֶר.
מִסָבִיב הַקִּירוֹת הַמֻּכָּרִים, הָרָהִיטִים, הַתְּמוּנוֹת, צִנְצְנוֹת הַפְּרָחִים, וְהַכֹּל שָׁקֵט בְּאֹפֶן מוּזָר כָּל-כָּךְ.
אֵיזֶה מִין דְמָמָה רָעָה נְסוּכָה עַל הַכֹּל… עַל יָדַי וְרַגְלַי עוֹד נִכְּרוּ סִימָנֵי לְחִיצוֹתָיו שֶׁל אַבָּא, וּכְשֶׁהֵרַמְתִּי מַבָּטִי וְהִסְתַּכַּלְתִּי סְבִיבִי הִרְגַשְׁתִּי שֶׁאֲנִי מַמָשׁ אָסִיר.
אָסִיר קָטָן בְּכִלְאוֹ.

------------------
“זֶה בְּסֵדֶר,” נָהַם חִזְקוּ, “אַתָּה נִימֶר, סְמֹךְ עָלַי.
וַחֲזַק וֶאֱמָץ! וְתִזָּהֵר כְּשֶׁאַתָּה קוֹפֵץ שֶׁלֹא תַּחְטֹף נֶקַע בָּרֶגֶל… לְהִתְרָאוֹת!”
“לְהִתְרָאוֹת,” נוֹפֵף אֵלָיו נִימֶר בְּיָדוֹ, פָּתַח אֶת הַדֶּלֶת וְיָצָא אֶל הַמַּדְרֵגָה.
עוֹד דַקָה אוֹ שְׁתַּיִם נָסַע כָּךְ, בַּעֲמִידָה, כְּשֶׁרַגְלוֹ הָאַחַת נִצֶבֶת עַל הַמַּדְרֵגָה וּבְרַגְלוֹ הַשְּׁנִיָּה הוּא מְגָרֵשׁ אֶת אַבְנֵי הַמִּדְרָכָה.

------------------
כְּלוּם לֹא שְׁלִיחוּת חֲלוּצִית שֶׁבַּחֲלוּצִית הִיא זוֹ, לַחְדֹר אֶל מִבְצַר הֶהָרִים הַמְּסֻגָר וְהָעוֹיֵן? לִפְרֹץ אֶל תּוֹךְ תּוֹכוֹ וְלַחֲזֹר מִמֶנוּ בְּשָׁלוֹם, וְעוֹד עִם מַלְקוֹחַ רַב? שָׁלָל נִכְבָּד: שְׁתִילֵי בָּנָנוֹת רַכִּים שֶׁיְדֵי חַקְלָאִים יְהוּדִים, הַנּוֹטְעִים חֲבֵרַי קִבּוּצֵנוּ, יִטַפְּחוּ אוֹתָם בְּאַהֲבָה וּבְחִבָּה.
וְעַל יָדָם, עַל-יְדֵי שְׁתִילִים רַכִּים אֵלֶה תָּבוֹא לִשְׁכֹּן הַבְּרָכָה בְּתוֹכֵנוּ.

------------------
אָח אָח, אִלוּ הָיְתָה אִמָּא שׁוֹמַעַת אוֹתִי מְצָרֵף קוֹלִי הַדֵּק אֶל קוֹלוֹת חֲבֵרֵינוּ הַשּׁוֹאֲגִים, אִלוּ הָיְתָה רוֹאָה כַּמָּה אֲנִי מִשְׁתַּתֵּף בְּשִׂמְחָתָם, אִלוּ הָיְתָה רוֹאָה כַּמָּה יָפָה אֶרֶץ-יִשְׂרָאֵל שֶׁמִּחוּץ לַמַּשָׂאִית, וַדַאי הָיְתָה מִתְחָרֶטֶת עַל מַה שֶׁאָמְרָה לְאַבָּא, וּמַעֲלָה גַם הִיא חִיוּךְ נֶחְמָד עַל שְׂפָתֶיהָ.
 קְשָׁיֵי הַדֶּרֶךְ.

------------------
וְאֵינְךָ יוֹדֵעַ הֵיכָן מִתְקַהֲלִים הַמִּתְפָּרְעִים.
וְאֵינְךָ יוֹדֵעַ מֵאֵיזֶה חַלּוֹן תָּעוּף עָלֵינוּ הָאֶבֶן הָרִאשׁוֹנָה…”
“נוּ, נוּ,” אָמַר אַבָּא.
“אַל תִּפְתַּח פֶּה, חָבֵרְדֹב, לְכָל הַצָּרוֹת.
מִישֶׁהוּ עוֹד עָלוּל לִשְׁמֹעַ בְּקוֹלְךָ…” אֲבָל חָבֵרְדֹב עוֹד לֹא נִרְגַע.
“…אֲנִי בָּאֱמֶת לֹא מֵבִין.
אֲנִי מַמָשׁ מִשְׁתּוֹמֵם עַל כָּל הָעִנְיָן.
זֶה הֲרֵי לֹא אַחֲרָאִי.
הֲרֵי אֵין אִתָּנוּ נֶשֶׁק לַהֲגָנָה וְאֵין שׁוּם דָבָר.
אֲפִלוּ מַקְלוֹת לֹא הֵבֵאנוּ אִתָּנוּ…”

------------------
“אֲבָל חִזְקוּ,” הִתְעַצְבֵּן חָבֵרְדֹב, “מָה אַתָּה מִשְׁתַּעֲשֵׁעַ עַכְשָׁו? אֵיפֹה הוּא נִימֶר הַזֶּה? מָתַי יָבוֹא?” חִזְקוּ צָחַק אֵלֵינוּ, וְהֶרְאָה בְּיָדוֹ עַל הַמַּרְאָה.
“הִנֵה הוּא הוֹלֵךְ.
הַבִּיטוּ, זֶה לֹא נִימֶר, אֲבָל זֶהוּ יְדִידוֹ.
גַם זוֹ לְטוֹבָה.
אַל דְאָגָה, מִיָד יוֹפִיעַ גַם נִימֶר.”
וְאָמְנָם לֹא אָרְכָה הַשָּׁעָה, וּבָא גַם נִימֶר.
וְהֵם שְׁנֵיהֶם, נִימֶר וִידִידוֹ, עָלוּ וְטִפְּסוּ עַל הַ“גְרוּטָאָה”.
“הִצְלַחְנוּ, מָה?” שָׁאַל נִימֶר וַאֲפִלוּ לֹא צִפָּה לִתְשׁוּבָה.

------------------
“…וּבְכֵן” אוֹמֵר הַמַּזְכִּיר “…לֹא דַי לָנוּ בְּשִׂמְחַת הַיְּצִיאָה שֶׁכֻּלָנוּ שֻׁתָּפִים לָהּ.
וְאַף לֹא דַי לָנוּ בְּהַרְגָשַׁת הַשְּׁלִיחוּת הַחֲלוּצִית שֶׁנוֹשְׂאִים חֲבֵרֵינוּ הַיּוֹצְאִים עַל כִּתְפֵיהֶם הַחֲזָקוֹת.
וְלֹא דַי לָנוּ בִּשְׁאָר סִפּוּרִים וּמַעֲשִׂיוֹת.
מַה שֶׁחָשׁוּב לָנוּ בְּאֱמֶת הוּא יְצִירַת קֶשֶׁר חָדָשׁ עָמֹק וַאֲמִתִּי עִם אַדְמַת יִשְׂרָאֵל.
בְּרִית חֲדָשָׁה אָנוּ כּוֹרְתִים הַיּוֹם,” אוֹמֵר הַמַּזְכִּיר בִּלְשׁוֹן הַבְּרָכוֹת הַמְּקֻבֶּלֶת “…עִם אַדְמַת אֲבוֹתֵינוּ.

------------------
הִבַּטְנוּ בַּמַּיִם, הָלַכְנוּ וְהֶעֱמַקְנוּ בְּתוֹכָם, הִתְרַחַקְנוּ מִן הַחוֹף – אֲבָל לֹא רָאִינוּ כְּלוּם.
“לַעֲזָאזֵל!” קָרָא אַבָּא, “רָאִיתָ אֵיךְ הֵן נֶעֶלְמוּ!?”
עָמַדְנוּ עַכְשָׁו, אַבָּא וַאֲנִי, טוֹבְלִים עַד לְמַעְלָה מִבִּרְכֵּינוּ בְּמֵי הַבְּרֵכָה.
כָּל הַחַיוֹת וְהָעוֹפוֹת שֶׁמִּסְבִיבֵנוּ הִתְעוֹפְפוּ לָהֶם וְנֶעֶלְמוּ וְרַק לְמַעְלָה, בַּשָּׁמַיִם, חָג לוֹ אֵיזֶה זֵרוֹן גָּבוֹהַּ, שֶׁלֹּא שָׁמַע בְּוַדַאי אֶת קוֹל הַיְּרִיּוֹת.

------------------
כִּי הַהֲכָנוֹת הָאַחֲרוֹנוֹת עוֹד הָיוּ רַבּוֹת.
וְכָרָגִיל, עַד לַשָּׁעָה הָאַחֲרוֹנָה מַמָשׁ יֵשׁ לְהוֹסִיף הֲמוֹן פְּרָטִים שֶׁנִּשְׁכְּחוּ.
הִנֵה אָנוּ עוֹלִים כְּבָר עַל הַמְּכוֹנִית וְכִמְעַט-כִּמְעַט יוֹצְאִים לַדֶּרֶךְ… אֲבָל לִפְנֵי שֶׁהַמְּכוֹנִית תֵּצֵא לְדַרְכָּהּ הֲרֵי יֵשׁ לְהַצִּיּג בִּפְנֵיכֶם מִי וָמִי הֵם הַנּוֹסְעִים בָּהּ.

------------------
וְלֹא דַי שֶׁיַּרְאֶה לִי אֶת פֶּתַח הַמְּעָרָה – גַּם אוּכַל לְהַגִיעַ אֵלֶיהָ מִיָד, לְהַקְדִים אֶת אַבָּא וְלִזְכּוֹת בַּפְּרָס!
גָלַשְׁתִּי אֶל עֵדֶר הָעִזִים וְהִרְגַשְׁתִּי הַרְגָשַׁת שִׂמְחָה וַהֲקָלָה.
הִרְגַשְׁתִּי שֶׁנִּצַלְתִּי מֵאִבּוּד הַדֶּרֶךְ וּמִן הַתְּעִיָה בָּהָר, וּמִכָּל הַדְּבָרִים הַמּוּזָרִים שֶׁיְכוֹלִים הָיוּ לִקְרוֹת לִי בְּדַרְכִּי… “הֵי,” צָעַקְתִּי בְּקוֹל רָם “הֵי, רוֹעֶה,” אֵיפֹה אַתָּה?"
הָעִזִים הַמֻּפְתָּעוֹת הִבִּיטוּ בִּי לְרֶגַע וְזָקְפוּ אֶת אָזְנֵיהֶן.

------------------
אַדְרַבָּא, אִמְרוּ בְּעַצְמְכֶם: הָאֲסַפְסוּף הַצָּר עַל חוֹמַת הַמִּשְׁטָרָה בְּאֶמְצַע הַלַּיְלָה, כְּלוּם הוּא מַחֲזֶה רָגִיל? וּמַשָׂאִית טְעוּנָה בָּנָנוֹת, רְגוּמַת-דְלָתוֹת וּמְנֻפֶּצֶת-שְׁמָשׁוֹת, זֶהוּ מַחֲזֶה רָגִיל? וְיֶלֶד יְהוּדִי קָטָן, בְּתוֹךְ בִּנְיַן מִשְׁטֶרֶת שְׁכֶם, לְאַחַר חֲצוֹת הַלַּיְלָה, כְּלוּם זֶהוּ מַחֲזֶה רָגִיל?
בְּעוֹד חֲבֵרֵינוּ טוֹרְחִים לְהוֹדוֹת לַשּׁוֹטֵר הָאַנְגְלִי עַל טוּב לִבּוֹ, חָמַק נִימֶר בַּחֲשַׁאי אֶל הֶחָצֵר.

------------------
עַד הַיּוֹם אֵינֶנִי יוֹדֵעַ מִי הוּא שֶׁהוֹלִיךְ אֶת הַשְּׁמוּעָה עַל הַקְּטָטָה אֶל אַבָּא שֶׁלִי.
אַךְ עוֹד לִפְנֵי שֶׁהִסְפַּקְתִּי לְהִתְרַחֵק מִמְקוֹם הַתַּעֲלוּל, כְּבָר שָׁמַעְתִּי אוֹתוֹ קוֹרֵא מֵרָחוֹק בִּשְׁמִי.
לֹא עָנִיתִי בַּתְּחִלָה, כִּי הֵבַנְתִּי מִיָד מַה מְצַפֶּה לִי עַכְשָׁו מִיָדָיו שֶׁל אַבָּא.
וְהוּא רָאָה אוֹתִי וְרָץ אֵלַי, וּבְלִי לוֹמַר מִלָּה אַחַת, אָחַז אוֹתִי בְּחָזְקָה בִּזְרוֹעוֹתָיו וּמָשַׁךְ אוֹתִי אַחֲרָיו.
אֲנִי לֹא הָלַכְתִּי אַחֲרָיו מֵרְצוֹנִי.

------------------
הַסּוּסָה שׁוּב לֹא הֵבִינָה אֶת כַּוָנָתִי, וּבִמְקוֹם לִפְנוֹת בַּדֶּרֶךְ הַצָּרָה אֶל סֻכַּת-הַכְּרָמִים, הִמְשִׁיכָה לָרוּץ בַּדֶּרֶךְ הָרָאשִׁית.
“עַכְשָׁו עֲצֹר שׁוּב,” אָמַר לִי אַבָּא, "אֲבָל בִּמְתִינוּת, לֹא בְּבַת-אַחַת!
עָשִׂיתִי כְּמוֹ שֶׁאָמַר, וְהַסּוּסָה נֶעֶצְרָה בִּמְקוֹמָהּ.
“עַכְשָׁו מְשֹׁךְ לְאַט-לְאַט בַּמּוֹשְׁכָה הַיְּמָנִית, עַד שֶׁהִיא תִּסְתּוֹבֵב,” אָמַר אַבָּא.
וּרְאֵה זֶה פֶּלֶא: הַסּוּסָה הִסְתּוֹבְבָה בְּאִטִיוּת וְהֵסֵבָּה פָּנֶיהָ לְאָחוֹר.

------------------
מְטֹרָפִים שֶׁכְּמוֹתְכֶם!… חַסְרֵי מַצְפּוּן שֶׁכְּמוֹתְכֶם!… שׁוֹדְדִים שֶׁכְּמוֹתְכֶם!… הֲרֵי לֹא עַל יְהוּדִים הִתְנַפַּלְתֶּם!… עָלַי, עַל נִימֶר, בֶּן בְּנוֹ שֶׁל נִימֶר, עַרְבִי כָּשֵׁר וְיָשָׁר מִן הַכְּפָר בֵּית-דָגָ’ן, עָלֵי הִתְנַפַּלְתֶּם!… הַפּוֹרְעִים נִדְהֲמוּ לְרֶגַע, חָדְלוּ מֵרְגִימוֹתֵיהֶם הַפְּרוּעוֹת, וְהִקְשִׁיבוּ לְקוֹלוֹ שֶׁל נִימֶר הַמְּנַסֵר בַּחֲשֵׁכָה…”
לֹא הָיְתָה לִי סַבְלָנוּת לְסִפּוּרוֹ הָאָרֹךְ שֶׁל אַבָּא, וַאֲנִי הִתְפָּרַצְתִּי לְתוֹךְ דְבָרָיו:

------------------
בָּאֲדָמוֹת הַשְּׁחוֹרוֹת וְהַשְּׁמֵנוֹת שֶׁלוֹ הָיוּ גְדֵלִים הָאֲבַטִיחִים הֲכִי גְדוֹלִים וַהֲכִי מְתוּקִים שֶׁבְּכָל אֶרֶץ-יִשְׂרָאֵל.”
“מָה, בֶּאֱמֶת, אַבָּא? הֲכִי מְתוּקִים?” שָׁאַלְתִּי.
“כֵּן, כֵּן,” אָמַר אַבָּא, “שִׁמְעָם שֶׁל אֲבַטִיחֵי קַקוּן יָצָא לְמֵרָחוֹק.
וּמִכָּל הַסְּבִיבָה הַקְּרוֹבָה וְהָרְחוֹקָה הָיוּ בָּאִים סוֹחֲרִים בִּימֵי קְטִיף-הָאֲבַטִיחִים.
בַּיָּמִים הַחַמִים הָאֵלֶּה מַרֻבִּים הַטְּלָלִים בַּלֵּילוֹת וְהַטַּל הוּא שֶׁמַמְתִּיק אֶת אֲבַטִיחֵי-קַקוּן.”

------------------
וּמִתּוֹךְ שִׂמְחָה שֶׁבַּלֵּב הֵטִילוּ בּוֹ רִגְבֵי-עָפָר, אַבְנֵי-כֻּרְכָּר קְטַנוֹת וּמַקְלוֹת שְׁבוּרִים.
גַם יוֹרָם לֹא טָמַן יָדוֹ בַּצַּלַחַת.
וְאִם הִכְאִיבוּ לוֹ, רָצָה גַּם הוּא לְהַחֲזִיר לִמְרַדְפָיו וּלְהַכְאִיב גַם לָהֶם.
הוּא אָרַב לַיְּלָדִים, מְקֻפָּל כְּמוֹ חַיָה נִרְדֶפֶת, וְיִדָה אִצְטְרֻבָּלִים בָּאַמִיצִים שֶׁהֵעֵזוּ לְהִתְקָרֵב אֵלָיו.
הַסּוֹף הָיָה שֶׁהוּא הֻתַּשׁ לְגַמְרֵי וְנָפַל בִּידֵי הַחֲבוּרָה.

------------------
וּפִתְאֹם, בְּעוֹדִי שׁוֹגֶה וְהוֹזֶה בְּהִרְהוּרִי עֶלְבּוֹן וְנָקָם, שָׁמַעְתִּי שְׁרִיקָה מֻכֶּרֶת מַגִיעָה מֵעֵבֶר לִדְלָתוֹת.
קָפַצְתִּי אֶל הַדֶּלֶת, הִתְכּוֹפַפְתִּי וְהֵצַצְתִּי מִבַּעַד לְחוֹר הַמַּנְעוּל.
אַבָּא לָקַח עִמוֹ אֶת הַמַּפְתֵּחַ וַאֲנִי יָכֹלְתִּי לִרְאוֹת מַמָשׁ מוּל הַחֶדֶר, בְּצֵל שְׂדֵרַת הַבְּרוֹשִׁים, אֶת חֲבֵרַי.
הֵם עָמְדוּ שְׁפוּפִים, נֶחְבָּאִים מֵאֲחוֹרֵי הַגְּזָעִים.
“אַל תִּפְחֲדוּ!” קָרָאתִי לָהֶם, “אֵין כָּאן אַף אֶחָד!”

------------------
נִדְמֶה הָיָה לִי שֶׁכְּבָר הָיִיתִי כָּאן בְּשֶׁכְּבָר הַיָּמִים.
הַמִּשְׁטָרָה וְרַחֲבַת בֵּית-הָאֲסוּרִים, וְגַבּוֹ הַמּוֹרִיק וְהַמְּיֻעָר שֶׁל הַר-גְרִזִים.
כְּאִלּוּ כְּבָר נָסַעְתִּי בִּדְרָכִים נִדָחוֹת אֵלֶּה פַּעַם.
כְּאִלוּ כְּבָר בִּקַרְתִּי פַּעַם בְּכָל הַכְּפָרִים הַלָּלוּ: עַסְכַּר, בֵּית-פוּרִיק, בֵּית-דָגָ’ן.
בְּיִחוּד צָד אֶת לִבִּי הַשֵּׁם הַזֶּה: בֵּית-דָגָ’ן, בִּקְעַת בֵּית-דָגָ’ן.
הָפַכְתִּי וְהָפַכְתִּי בְּרֹאשִׁי.

------------------
