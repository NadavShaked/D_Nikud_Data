“אַךְ אוּלַי לֹא שָׁמַעְתָּ אֶת הַדָּבָר אֲשֶׁר הוֹדָעְתִּי?”
– לֹא, יָדַעְתִּי, עָנָה הָאִישׁ.
“מַדּוּעַ אֵפוֹא לֹא הֱשִׁיבוֹתָ לִי אֶת הַכֵּלִים בְּתוֹךְ שְׁלשִׁים יוֹם? הֲלֹא עַתָּה מִשְׁפָּטְךָ לָמוּת!”
– חָפַצְתִּי לְהַרְאוֹת אוֹתָךְ, הַמַּלְכָּה, אָמַר שְׁמוּאֵל, כִּי לֹא מִיִּרְאָתִי אֶת עָנְשֵׁךְ הֵבֵאתִי לָךְ אֶת הַכֵּלִים, כִּי אִם מִיִּרְאָתִי אֶת הָאֱלֹהִים.
וַתִּיטַב הַתְּשׁוּבָה בְּעֵינֵי הַמַּלְכָּה וַתִּסְלַח לְהַיְּהוּדִי וְגַם נָתְנָה לוֹ אֶת הַשָּׂכָר אֲשֶׁר הִבְטִיחָה.
------------------
וְהָאָח וְהָאָחוֹת אָהֲבוּ זֶה אֶת זוֹ אַהֲבָה נִצַּחַת, וְלֹא שָׁכְחוּ לְעוֹלָם אֶת הַמִּקְרֶה הַנִּפְלָא הַזֶּה, אֲשֶׁר בָּרָא לְיוֹסֵף לֵב טָהוֹר, וּלְשָׂרָה – אָח לְצָרָה.
------------------
וַיִּהְיוּ שְׁלשֶׁת הָאַחִים סָרִים וְזוֹעֲפִים כִּימֵי הַבָּצִיר, פְּנֵי הַשְּׁלשָׁה לְבָנִים כַּשִּׂיד, שְׁלשָׁה צְעִירִים וְרַעֲנַנִּים כְּמַרְאֵה הָאָבִיב, וּשְׁלשָׁה יָפִים וּמְלֵאִים כְּשִׁבֳּלֵי הַשָּׂדֶה.
וַיֵּשְׁבוּ כֻלָּם דּוּמָם וִידֵיהֶם פְּרוּשׂוֹת אֶל מְדוּרַת הָאֵשׁ.
וַתִּגַּשׁ דְּבוֹרָה אֲלֵיהֶם וַתִּשְׁתַּחוּ אַפַּיִם אַרְצָה וַתֹּאמֶר בַּחֲרָדָה: 
— הוֹי, אֲנָשִׁים-אַחִים! הִנֵּה סַעַר וְסוּפָה בַּחוּץ, דָּמִי יִקְפָּא בְקִרְבִּי מִקָּרָה.

------------------
– אַל תִּשְׁלַח יָד, יוֹסֵף, אַל תִּגַּע בְּכָל הַנִּמְצָא בָּזֶה! – 
– לְמֹרַת רוּחֵךְ אֶשְּׁלַח יָד גַּם אֶקַּח! – 
– אַל תַּפְרִיעֵנִי, יוֹסֵף, מֵהָכִין אֶת חֻקֵּי לִמּוּדַי, הֶרֶף מִמֶּנִּי! סוּר לְךָ מִזֶּה, פֶּן תִּשְׁפּוֹךְ אֶת הַדְּיוֹ! – 
– עַל אַפֵּךְ וְעַל חֲמָתֵךְ לֹא אָמוּשׁ מִזֶּה, גַּם אֶשְׁפּוֹךְ אֶת הַדְּיוֹ; וְהִנֵּה, – שְׁפַכְתִּיו!… 

------------------
וְאוּלָם בִּחְיוֹתוֹ מֵחָלְיוֹ הָיָה לִבְרִיאָה חֲדָשָׁה.
לִבּוֹ וּתְכוּנַת רוּחוֹ וְכָל הֲלִיכוֹתָיו נֶהֶפְכוּ מִן הַקָּצֶה אֶל הַקָּצֶה.
קָשֶׁה הָיָה לִמְצוֹא יֶלֶד אָהוּב וְנֶחְמָד, רַךְ וּבַעַל לֵב טוֹב, וְנֶפֶשׁ עֲדִינָה כְּיוֹסֵף… בּכַסְפּוֹ אֲשֶׁר קָבַץ עַל יַד קָנָה לְשָׂרָה סֵפֶר אַחֵר וְצִפּוֹר קַנַּרִית אַחֶרֶת תַּחַת הַסֵּפֶר וְהַצִּפּוֹר אֲשֶׁר הִשְׁחִית בְּאִוַּלְתּוֹ.

------------------
אַךְ לְהַמְרוֹת אֶת פִּי אִמָּהּ לֹא יָכֹלָה, וַתַּחֲרֵשׁ וְלֹא עָנְתָה אֶת אִמָּהּ מִטּוֹב וְעַד רָע , וּבְשׁוּבָה וָנַחַת יָצְאָה הַשָּׂדֶה.
וַתֵּלֶךְ הָלךְ וְתָעֹה בַּעֲמָקִים וּבִגְבָעוֹת, בֵּין עַרְמוֹת שֶׁלֶג וְעַל סַלְעֵי קַרַח.
וַתָּבֹא עַד הַגִּבְעָה הַגְּבוֹהָה, מְקוֹם שָׁם בּוֹעֶרֶת הַמְּדוּרָה.
וְהָאַחִים הָעֲנָקִים יוֹשְׁבִים מִסָּבִיב לַמְּדוּרָה כִּתְמוֹל שִׁלְשׁוֹם, וְשַׁרְבִיט הַמְּלוּכָה בְּיַד שְׁבָט.
וַיִּשְׂמְחוּ הָאַחִים מְאֹד לִקְרַאת הַבָּאָה, וְהַבְּכוֹר שְׁאֵלָהּ: 

------------------
וּפִתְאוֹם רָאָה – בְּעַד מַסְוֵה הַדְּמָעוֹת – אֶת הַזָּקֵן הֶעָנִי.
כֵּן, הוּא הוּא! יוֹסֵף הִכִּיר אֶת זְקָנוֹ הַלָּבָן, אֶת אוֹת הַכָּבוֹד עַל חָזֵהוּ, אֶת מַהֲלָכוֹ הַכָּבֵד, גַּם אֶת קוֹלוֹ הָרַךְ: “אַל תִּבְכֶּה, מַחֲמַדִּי, מְנַע עֵינֶיךָ מִדִּמְעָה! מֵתְךָ לֹא יִקיַץ עוֹד, וְאַתָּה אֶת נַפְשְׁךָ שְׁמוֹר, וַחֲמוֹל עַל כָּל יְצִיר בַּתֵּבֵל… אִם תְּרַחֵם עַל אֲחֵרִים תְּרֻחַם מֵאֵת הָאֱלֹהִים, וְאִם תָּחֹן – תּוּחַן! יֶלֶד טוֹב אַתָּה, לְךָ לֵב טוֹב וְנֶפֶשׁ עֲדִינָה…” 
------------------
