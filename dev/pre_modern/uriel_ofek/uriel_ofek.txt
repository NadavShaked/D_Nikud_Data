בְּשֶׁל הַכְּאֵב הַנּוֹרָא וְהַהַפְתָּעָה הַמְּהַמֶּמֶת, אֵינִי יוֹדֵעַ עַתָּה אִם פָּעַלְתִּי בְּכֹחַ-הָרָצוֹן אוֹ מִתּוֹךְ דַחַף נִסְתָּר; אַךְ בְּאוֹתוֹ רֶגַע מַמָשׁ יָרְקוּ שְׁנֵי אֶקְדָחַי אֵשׁ וְנִשְׁמְטוּ מִכַּפּוֹת-יָדַי.
אַךְ לֹא רַק הֵם נָפְלוּ; יִשְׂרָאֵל הֶנְדְס הִשְׁמִיעַ זְעָקָה חֲנוּקָה, הִרְפָּה מִסֻלַם-הַחֲבָלִים וְצָנַח –רֹאשׁוֹ כְּלַפֵּי מַטָה – אֶל תּוֹךְ הַמַּיִם.
27.
“שְׁמִינִיוֹת! שְׁמִינִיוֹת!”

------------------
פָּנָיו שֶׁל סִילְבֶר הִתְלַהֲטוּ; עֵינָיו יָקְדוּ בְּרֹב זַעַם וְהוּא נִעֵר אֶת הָאֵפֶר מִמִקְטַרְתּוֹ.
“תֵּן לִי יָד וַעֲזֹר לִי לָקוּם!” צָעַק.
“לֹא.” הֵשִׁיב הַקְּבַרְנִיט.
“מִי יַעֲזֹר לִי לָקוּם?!” שָׁאַל הַטַּבָּח.
אִישׁ מִבֵּינֵינוּ לֹא זָז.
תּוֹךְ כְּדֵי גִדוּפִים נוֹרָאִים זָחַל סִילְבֶר בַּחוֹל, עַד שֶׁהִצְלִיחַ לִתְפֹּס בַּקַּב שֶׁלוֹ וּלְהִתְרוֹמֵם.
אַחַר-כָּךְ יָרַק אֶל תּוֹךְ הַמַּעְיָן.
“זֶהוּ!” צָעַק, “זֶה מַה שֶׁאֲנִי חוֹשֵׁב עֲלֵיכֶם.

------------------
שָׁמַעְתִּי אֲנָשִׁים פּוֹרְצִים הַחוּצָה מִן הַתָּאִים וּמִמְדוֹר-הַמַּלָחִים; וְאָז חָמַקְתִּי בִּמְהִירוּת רַבָּה מִתּוֹךְ הֶחָבִית, צָלַלְתִּי אֶל מֵאֲחוֹרֵי הַמִּפְרָשׂ הַקִּדְמִי, דָהַרְתִּי לְעֵבֶר הַיַּרְכָתַיִם וְעָלִיתִי אֶל הַסִּפּוּן הַפָּתוּחַ בְּדִיוּק בְּאוֹתוֹ רֶגַע, שֶׁבּוֹ יָצְאוּ הַנְטֶר וד"ר לִיבְסִי מִן הַתָּא בְּדַרְכָּם אֶל לְחִי-הַחַרְטוֹם.
הַמַּלָחִים כֻּלָם כְּבָר נֶאֶסְפוּ שָׁם.
רְצוּעָה שֶׁל עֲרָפֶל הִתְרוֹמְמָה סָבִיב בַּד בְּבַד עִם הוֹפָעָתוֹ שֶׁל הַיָּרֵחַ.

------------------
דוֹקְטוֹר, אֲנִי עוֹמֵד לְשֵׁרוּתְךָ.
בֶּאֱמוּנָה, כָּל הַחֲבוּרָה נֶאֶסְפָה כָּאן, כְּמוֹ מִשְׁפָּחָה מְאֻשֶׁרֶת, אִם תַּרְשׁוּ לִי לְהִתְבַּטֵא כָּךְ."
“אִם יֵשׁ לְךָ לוֹמַר מַשֶׁהוּ, אֲדוֹנִי, אֱמֹר זֹאת עַכְשָׁו.” פָּנָה אֵלָיו הַקְּבַרְנִיט.
"אַתָּה צוֹדֵק בְּהֶחְלֵט, קֶפְּטְן סְמוֹלֶט, " הֵשִׁיב סִילְבֶר, “עֵסֶק הוּא עֵסֶק, כְּמוֹ שֶׁאוֹמְרִים.
אָז נִגַשׁ לָעִנְיָן.
שְׁמַע, זֶה הָיָה סִדוּר הָגוּן, אֵיךְ שֶׁסִדַרְתֶּם אוֹתָנוּ בַּלַּיְלָה הָאַחֲרוֹן.
אֲנִי לֹא מַכְחִישׁ, זֶה הָיָה סִדוּר הָגוּן.

------------------
אַף-עַל-פִּי שֶׁהָרוּחַ שָׁקְטָה עַתָּה לַחֲלוּטִין, הִסְפַּקְנוּ לַעֲבֹר מֶרְחָק נִכָּר בְּמֶשֶׁךְ הַלַּיְלָה וְהָאֳנִיָּה נָחָה עַתָּה רוֹגַעַת בְּמֶרְחַק מַחֲצִית הַמִּיל לְעֵרֶךְ מִן הַפִּנָה הַדְּרוֹם-מִזְרָחִית שֶׁל הַחוֹף הַמִּזְרָחִי הַנָּמוּךְ.

------------------
בַּקָשָׁתוֹ הָאַחֲרוֹנָה שֶׁל הַקַּפִּיטַן, לִרְכֹּב מִיָד אֶל ד"ר לִיבְסִי, פֵּרוּשָׁהּ הָיָה – לְהַשְׁאִיר כָּאן אֶת אִמִי לְבַדָהּ, בְּלֹא הֲגָנָה, וְזֹאת לֹא הֶעֱלֵיתִי כְּלָל עַל דַעְתִּי.
עִם זֹאת, חָשַׁשְׁנוּ לִשְׁהוֹת עַתָּה רֶגַע מְיֻתָּר בְּבַיִת זֶה; כָּל רִשְׁרוּשׁ קַל – אֲפִלוּ תִּקְתּוּקוֹ שֶׁל שְׁעוֹן-הַקִּיר – מִלֵא אֶת לִבֵּנוּ אֵימָה.

------------------
“אֲדוֹנִי הַנִּכְבָּד,” אָמַר קַפִּיטַן סְמוֹלֶט, “אֵין לִי שׁוּם רָצוֹן, וְלוּ גַם הַפָּעוּט בְּיוֹתֵר, לְשׂוֹחֵחַ אִתְּךָ.
אַךְ אִם אַתָּה רוֹצֶה לְשׂוֹחֵחַ אִתִּי, אַתָּה רַשַׁאי לָבוֹא.
זֶה הַכֹּל.
אִם תִּהְיֶה בְּגִידָה, הִיא תָּבוֹא מִן הַצַּד שֶׁלְּךָ, כֹּה יַעֲזֹר לְךָ הָאֱלֹהִים.”
“זֶה מַסְפִּיק בְּהֶחְלֵט, קֶפְּטְן,” צָעַק סִילְבֶר בַּעֲלִיצוּת, “מִלָּה שֶׁלְּךָ הִיא קֹדֶשׁ בְּעֵינַי.
אֲנִי יוֹדֵעַ מַה זֶה גֶ’נְטֶלְמֶן, סְמֹךְ עָלַי.”

------------------
הוּא פָּנָה אֵלֵינוּ וְאָמַר:
“הַמִּשְׁמֶרֶת שֶׁל הַדּוֹקְטוֹר תֵּצֵא לְתַצְפִית.
ד”ר לִיבְסִי, גַשׁ בְּטוּבְךְ לְצַד צָפוֹן.
גִ’ים – לְמִזְרָח.
גְרֵי לְמַעֲרָב.
כָּל אַנְשֵׁי הַמִּשְׁמֶרֶת הַשְּׁנִיָּה תִּטְעַן רוֹבִים.
בְּמֶרֶץ, רַבּוֹתַי – וּבִזְהִירוּת!"
אַחַר כָּךְ פָּנָה שׁוּב אֶל הַמּוֹרְדִים.
“וּמָה אַתֶּם רוֹצִים לְהַשִּׂיג עִם דֶגֶל הַהֲפוּגָה שֶׁלָכֶם?” צָעַק לְעֶבְרָם.
בְּפַעַם זוֹ הֵשִׁיב הָאָדָם הַשֵּׁנִי לַשְּׁאֵלָה:

------------------
“הַדּוֹקְטוֹר חִסֵל אוֹתִי,” מִלְמֵל, "הָאָזְנַיִם שֶׁלִי מְצַלְצְלוֹת.
עֲזֹר לִי לִשְׁכַּב בַּחֲזָרָה.
בְּטֶרֶם הִסְפַּקְתִּי לְמַלֵא אֶת מְבֻקָשׁוֹ הוּא צָנַח לְאָחוֹר וְשָׁכַב רֶגַע קַל בִּדְמָמָה.
“גִ’ים,” אָמַר לְבַסוֹף, “אַתָּה רָאִיתָ אֶת יוֹרֵד-הַיָּם שֶׁבָּא אֵלַי הַיּוֹם?”
“כֶּלֶב-כּוּשִׁי?” שָׁאַלְתִּי.
“אַח! כֶּלֶב-כּוּשִׁי,” אָמַר, “זֶה טִיפּוּס אָפֵל.
אָבל יֵשׁ מִישֶׁהוּ גָרוּעַ מִמָנוּ, שֶׁשָּׁלַח אוֹתוֹ הֵנָה.

------------------
"מַר טְרִילוֹנֵי, " פָּנָה הַקַּפִּיטַן אֶל הָאָצִיל, “הַאִם תּוֹאִיל בְּטוּבְךָ לְהַשְׁחִיל אֶחָד מֵאוֹתָם טִיפּוּסִים? אֶת הֶנְדְס, אֲדוֹנִי, אִם רַק תַּצְלִיחַ.”
טְרִילוֹנֵי יָשַׁב עַל מְקוֹמוֹ, קַר כִּפְלָדָה, וּבָחַן קְנֵה רוֹבֵהוּ.
“זְהִירוּת!” הִצְטַעֵק הַקְּבַרְנִיט, “לְאַט לְךָ עִם רוֹבֶה זֶה, אֲדוֹנִי, אִם אֵינְךָ רוֹצֶה לְהַטְבִּיעַ אֶת הַסִּירָה.
כֻּלָנוּ מְאַזְנִים אוֹתָהּ בְּרֶגַע שֶׁהָאָדוֹן יָרִים אֶת הָרוֹבֶה וִיכַוֵן.”

------------------
“דוֹקְטוֹר,” אָמַרְתִּי, “רַחֵם עָלַי.
הֶאֱשַׁמְתִּי אֶת עַצְמִי דִי וְהוֹתֵר.
חַיי אֲבוּדִים בֵּין כֹּה וָכֹה, וְהָיִיתִי מֵת מִזְמַן אִלוּ סִילְבֶר לֹא הֵגֵן עָלַי.
וְתַאֲמִין לִי, דוֹקְטוֹר, לֹא אִכְפַּת לִי לָמוּת, וְאוּלַי אֲנִי אֲפִילוּ רָאוּי לָזֶה; אֲבָל אֲנִי פּוֹחֵד מֵעִנוּיִים.
אִם הֵם יַתְחִילוּ לְעַנוֹת אוֹתִי…”
“גִ’ים” שִׁסַע אוֹתִי הָרוֹפֵא, וְקוֹלוֹ הִשְׁתַּנָה עַד מְאֹד, “גִ’ים, אִינֶנִי מוּכָן לְהַסְכִּים לָזֹאת.
קְפֹץ לַצַּד הַשֵּׁנִי וְנִסְתַּלֵק מִכָּאן.”

------------------
“וְעוֹד אֵיךְ תַּעֲשֶׂה אֶת זֶה,” קָרָא בִּצְעָקָה, “בֶּטַח, אֲנִי לֹא כָּזֶה מִטֻמְטָם כְּמוֹ שֶׁאֶפְשָׁר לַחְשֹׁב עָלַי.
יֵשׁ לִי עֵינַיִם בָּרֹאשׁ, לֹא? נָכוֹן, נִסִיתִי אֶת הַמַּזָל שֶׁלִי וְנִדְפַּקְתִּי, וְאַתָּה עַכְשָׁו רוֹכֵב עָלַי.
הַמִּפְרָצוֹן הַצְּפוֹנִי? טוֹב, אֵין לִי בְּרֵרָה.
אֲנִי אֶעֱזֹר לְךָ לְהָבִיא אוֹתָהּ אֲפִלוּ לְעַמוּד-הַתְּלִיָה, לַעֲזָאזֵל.
סְמֹךְ עָלַי!”
הָיָה הִגָיוֹן בַּדְּבָרִים שֶׁאָמַר לִי וְהִגַעְנוּ מִיָד לִכְלָל הֶסְכֵּם.

------------------
הַלַּיְלָה הָלַךְ וְהֶאֱפִיל בִּמְהִירוּת, וַאֲנִי הִגְבַּרְתִּי אֶת זְהִירוּתִי בְּדַרְכִּי אֶל הַבִּקְתָּה.
הַגִּבְעָה כְּפוּלַת-הַפְּסָגוֹת שֶׁמֵאֲחוֹרַי וְגִבְעַת-הַמִּשְׁקֶפֶת שֶׁמִּימִינִי הָלְכוּ וְנֶעֶלְמוּ בְּתוֹךְ הַחֲשֵׁכָה.
הַכּוֹכָבִים הָיוּ מְעַטִים וְחִוְרִים; וַאֲנִי הִמְשַׁכְתִּי אֶת דַרְכִּי, תְּחִלָה בֵּין שִׁיחִים נְמוּכִים וְאַחַר-כָּךְ בֵּין תְּלוּלִיוֹת שֶׁל חוֹל.
לְפֶתַע נָפַל זֹהַר כָּסוּף עַל סְבִיבוֹתַי.

------------------
אַךְ מְנוֹת-הַמָּזוֹן שֶׁלָנוּ מִצֻמְצָמוֹת מְאֹד, דוֹקְטוֹר, כָּל-כָּךְ מִצֻמְצָמוֹת עַד שֶׁאָדָם אֶחָד עָשָׂה אִתָּנוּ חֶסֶד בְּעָזְבוֹ אוֹתָנוּ.” וְהוּא הוֹרָה בְּיָדוֹ עַל הַגּוּפָה הַמְּכֻסָה בְּדֶגֶל.
בְּרֶגַע זֶה מַמָשׁ חָלַף כַּדוּר-תּוֹתָּח מֵעַל לְגַג הַבִּקְתָּה, פִּלַח בִּשְׁאָגָה שׁוֹרְקָנִית אֶת הָאֲוִיר וְצָנַח הַרְחֵק בְּמַעֲמַקֵי הַחֹרֶשׁ.
“אוֹ-הוֹ!” אָמַר הַקְּבַרְנִיט, “לְכָל הַשֵּׁדִים! מְעַט מְאֹד אֲבַק-שְׂרֵפָה נוֹתַר לָכֶם, בַּחוּרִים.”

------------------
הָאֵבֶל שֶׁיָּרַד עָלֵינוּ, בִּקוּרֵי הַשְּׁכֵנִים, סִדוּרֵי הַהַלְוָיָה וְהָעֲבוֹדָה בַּפֻּנְדָק, שֶׁהָיָה עָלַי לְהַמְשִׁיךְ בָּהּ כָּרָגִיל – כָּל אֵלֶה הֶעֱסִיקוּנִי כָּל-כָּךְ, עַד שֶׁלֹא נִתְפַּנֵיתִי כִּמְעַט כְּלָל לַחְשֹׁב עַל הַקַּפִּיטַן, אוֹ לַחֲשֹׁשׁ מִפָּנָיו.

------------------
אִלּוּ יָדְעָה הַנְּסִיכָה זָהֳרָה, כִּי יֵשׁ עֵינַיִם טוֹבוֹת הַצּוֹפוֹת בָּהּ בְּחִבָּה וּבְרַחֲמִים, אוּלַי הָיְתָה מִתְעוֹדֶדֶת מְעַט.
אַךְ כֵּיוָן שֶׁלֹּא יָדְעָה זֹאת – הִתְחִילוּ עֵינֶיהָ זוֹלְגוֹת דְּמָעוֹת וְשִׂפְתוֹתֶיהָ מְמַלְּלוֹת תְּחִנָּה:
"הוֹי, אִמִּי הַטּוֹבָה, הוֹי, אָבִי הַנָּבוֹן –
אָנָּא, הַחֲזִירוּ אוֹתִי לָאַרְמוֹן!"
וְאָז – בְּרֶגַע זֶה מַמָּשׁ – דִּמְּתָה הַנְּסִיכָה לִשְׁמֹעַ קוֹל רַךְ וְעָנֹג הַדּוֹבֵר אֵלֶיהָ:
“לָמָּה זֶה תִּבְכִּי, בַּת-מֶלֶךְ יָפָה?”

------------------
לוּ יְדַעְתֶּם עַד כַּמָּה רָדְפָה אוֹתִי דְמוּת זוֹ בַּחֲלוֹמוֹתַי! בְּלֵילוֹת-סְעָרָה, כַּאֲשֶׁר הָרוּחַ הִרְעִידָה אֶת פִּנוֹת-הַבַּיִת וְהַנַּחְשׁוֹלִים שָׁאֲגוּ עַל צוּקֵי הַמִּפְרָץ, הָיִיתִי רוֹאֶה אוֹתוֹ בְּאֶלֶף צוּרוֹת זַוְעָתִיוֹת, כְּשֶׁהוּא דוֹלֵק אַחֲרַי עַל רַגְלוֹ הָאַחַת.
אָכֵן, הַאֲמִינוּ לִי – הִרְוַחְתִּי אֶת אַרְבַּעַת הַפֶּנִים הַלָּלוּ בְּזֵעַת אַפַּי.

------------------
שֶׁנָּסַבּוּ עַל מְזִמַת הַמֶּרֶד, הִגִיעַ לְאָזְנַי גַם מִשְׁפָּט שָׁלֵם זֶה: “אַף אֶחָד מֵאֵלֶה לֹא יִצְטָרֵף”.
וּבְכֵן הָיוּ בְּכָל-זֹאת כַּמָּה אֲנָשִׁים נֶאֱמָנִים עַל הַסִּפּוּן.

------------------
הָיְתָה זוֹ תְּלַת-תָּרְנִית גְדוֹלָה, שֶׁמֶשֶׁךְ יָמִים רַבִּים נְתוּנָה הָיְתָה לַחֲסָדָיו שֶׁל מֶזֶג-הָאֲוִיר; קוּרִים אֲרֻכִּים שֶׁל עֶשֶׂב-יָם הִזְלִיפוּ מַיִם מֵעַל דָפְנוֹתֶיהָ וְשִׁיחֵי חוֹף הִכּוּ שָׁרָשִׁים עַל סִפּוּנָהּ וְעָמְדוּ עַתָּה בִּמְלֹא פְּרִיחָתָם.
הַמַּרְאֶה הִשְׁרָה עָלַי עֶצֶב, אַךְ הוּא הוֹכִיחַ לִי כִּי הַמַּעֲגָן רֵיק וּבָטוּחַ.
“תַּבִּיט לְשָׁם,” אָמַר לִי הֶנְדְס, “הִנֵה מָקוֹם נֶחְמָד לְהָבִיא אֵלָיו אֶת הָאֳנִיָּה.

------------------
לֹא מְצָאתֶם מָקוֹם אַחֵר לְהָקִים מַחֲנֶה, אֶלָא דַוְקָא בְּשֶׁטַח שֶׁל בִּצוֹת? אֲנִי מִתְפַּלֵא עָלֶיךָ, סִילְבֶר; חָשַׁבְתִּי כִּי אַתָּה נָבוֹן יוֹתֵר מִכָּל יְדִידֶיךָ הַיּוֹשְׁבִים מוּלֵנוּ; וּבְכָל-זֹאת הִתְעַלַמְתָּ מִן הַכְּלָלִים הַפְּשׁוּטִים בְּיוֹתֵר שֶׁל שְׁמִירַת הַבְּרִיאוּת.”

------------------
עַל כֵן יוֹרְדִים אֲנַחְנוּ עַכְשָׁו – הוּא, אֲנִי וְד”ר לִיבְסִי – לִשְׁתּוֹת לְחַיֵיכֶם וְלִבְרִיאוּתְכֶם; וְגַם כָּל אֶחָד וְאֶחָד מִכֶּם יְקַבֵּל גְרוֹג לִשְׁתּוֹת לְחַיֵינוּ וְלִבְרִיאוּתֵנוּ.
וְעַכְשָׁו אֹמַר לָכֶם מָה אֲנִי חוֹשֵׁב עַל- כָּךְ: אֲנִי חוֹשֵׁב שֶׁזֶהוּ דָבָר הָגוּן וְנָאֶה.
וְאִם גַם אַתֶּם חוֹשְׁבִים כָּמוֹנִי – הָבָה נִשְׁמַע אֶתְכֶם מַרְבִּיצִים הֵידָד יַמִי לַגֶ’נְטֶלְמֶן שֶׁיָּזַם זֹאת!"

------------------
הָיָה זֶה עִסוּק מְמֻשָׁךְ וּמְסֻבָּךְ, כִּי הַמַּטְבְּעוֹת שֶׁנִּמְצְאוּ בַּשַּׂקִית הָיוּ מִכָּל הַגְּדָלִים וְהָאֲרָצוֹת – דוּבְּלוֹנִים סְפָרַדִיִים, נַפּוֹלֵיוֹנִים צָרְפָתִיִים, שְׁמִינִיוֹת וְהַשֵּׁד-יוֹדֵעַ מָה עוֹד − הַכֹּל בְּעִרְבּוּבְיָה אַחַת גְדוֹלָה.
הַשְּׂטֶרְלִינְגִּים הָיוּ מֻעָטִים בְּיוֹתֵר, אַךְ דַוְקָא אוֹתָם הֶעְדִיפָה אִמִי, כִּי הֵם הָיוּ הַנּוֹחִים לָהּ בְּיוֹתֵר לְחִשׁוּבֶיהָ.

------------------
הוּא נִשְׁעַן אֶל הַקִּיר בְּלֶכְתּוֹ וְהִתְנַשֵׁם בִּכְבֵדוּת, כְּאָדָם הַמְּטַפֵּס עַל מִדְרוֹנוֹ שֶׁל הַר תָּלוּל.
הוּא חָדַל לִפְנוֹת אֵלַי, וְדוֹמַנִי כִּי שָׁכַח כָּלִיל אֶת וִדוּיָיו.
אֲבָל מִזְגוֹ נַעֲשָׂה הֲפַכְפַּךְ מִתָּמִיד, וּבְהִתְחַשֵׁב עִם תְּשִׁישׁוּתוֹ הַגּוּפָנִית הוּא הָיָה עַתָּה תּוֹקְפָנִי יוֹתֵר מֵאֵי-פַּעַם.
בְּשָׁעָה שֶׁהָיָה שָׁתוּי נָהַג לִשְׁלֹף אֶת חַרְבּוֹ וּלְהַנִיחָה אֶל מוּל עֵינָיו.

------------------
עֵסֶק זֶה עֵסֶק, בַּחוּרִים, וַאֲנִי בְּעַד זֶה שֶׁיָּמוּתוּ.
כְּשֶׁאֵשֵׁב לִי בְּבֵית הַלּוֹרְדִים, וְאֶסַע בְּכִרְכָּרָה, אֵין לִי שׁוּם חֵשֶׁק שֶׁאֶחָד מֵאֵלֶה הָאִנְטֶלִיגֶנְטִים שֶׁיוֹשְׁבִים עַכְשָׁו בַּתָּא יַעֲשֶׂה לִי הַפְתָּעָה וְיוֹפִיעַ מוּלִי פִּתְאֹם כְּמוֹ אֵיזֶה שֵׁד שֶׁצָץ מִתּוֹךְ הָאֲדָמָה.
אָז אֲנִי אוֹמֵר – לְחַכּוֹת, אֲבָל כְּשֶׁהַזְּמַן הַמַּתְאִים מַגִיעַ – לְהַכּוֹת, וּבְלִי רַחֲמִים!”
“ג’וֹן,” הֵרִיע הַהַגַאי, " אַתָּה גֶבֶר אֲמִתִּי!"

------------------
בְּאוֹתוֹ רֶגַע מַמָשׁ תָּפַס שׁוֹדֵד שֵׁנִי אֶת קְנֵה-רוֹבֵהוּ שֶׁל הַנְטֶר, חָטַף אוֹתוֹ מִיָדָיו, הִשְׁלִיכוֹ מִבַּעַד לְאֶשְׁנָב-הַיֶּרִי וּבְמַהֲלֻמָה עֲצוּמָה הֵטִיל אֶת הַמְּשָׁרֵת הָאֻמְלָל נְטוּל חוּשִׁים עַל הָרִצְפָּה.
שׁוֹדֵד-יָם שְׁלִישִׁי הִקִיף בֵּינָתַיִם בְּרִיצָה אֶת הַבִּנְיָן, הוֹפִיעַ לְפֶתַע בַּפֶּתַח וְהִתְנַפֵּל שְׁלוּף-חֶרֶב עַל הָרוֹפֵא.
מַצָבֵנוּ נִשְׁתַּנָה עַתָּה לַחֲלוּטִין.

------------------
נֶאֱלָץ הָיִיתִי לְהִצָמֵד בְּכֹחַ אֶל טַבְלַת הָעֹגֶן, וְהָעוֹלָם כֻּלוֹ הִסְתַּחְרֵר מוּל עֵינַי; שֶׁכֵּן אַף-עַל-פִּי שֶׁרָאִיתִי עַצְמִי מַלָח מְנֻסֶה בְּיָם שָׁקֵט, עֲמִידָה רוֹפֶפֶת זוֹ, שֶׁטִלְטְלָה אוֹתִי כְּאִלוּ הָיִיתִי בַּקְבּוּק, הָיְתָה דָבָר שֶׁגָרַם לִי בְּחִילָה; מַה גַם שֶׁהִתְהַלַּכְתִּי עֲדַיִן אוֹתוֹ בֹּקֶר עַל קֵבָה רֵיקָה.

------------------
וּבְעוֹד פִיגָרוֹ צוֹהֵל בְּלִבּוֹ עַל שֶׁהִצְלִיחַ לְבַלְבֵּל אֶת אֲדוֹנוֹ הָרָשָׁע, מִלְמֵל הָעֲנָק בְּלִבּוֹ: “טָעִיתִי, כַּנִּרְאֶה.
אֲבָל הָרָעָב – הוּא מֵצִיק לִי עֲדַיִן, וְהָאַוָּזָה הַנְּמִבְזָה חָמְקָה מִיָּדִי… פִיגָרוֹ!” קָרָא בְּקוֹל רָם.
“כֵּן, אֲדוֹנִי!”
"רוּץ מִיָּד לַמִּטְבָּח, פִיגָרוֹ הַשּׁוֹבָב,
וְהָכֵן צָלִי נִלְבָּב כַּאֲשֶׁר אֹהַב!"
פָּנָה פִיגָרוֹ בְּרֶגֶל קַלָּה לְעֵבֶר הַמִּטְבָּח, תּוֹךְ שֶׁהוּא מְפַזֵּם לְעַצְמוֹ בַּעֲלִיצוּת:
"אֲנִי רָץ! בְּבִשּׁוּל יֵשׁ לִי דֵּי כִּשָּׁרוֹן…

------------------
“תּוֹדָה, בָּחוּר,” אָמַרְתִּי לוֹ, כְּאִלוּ דָבָר לֹא הִתְרַחֵשׁ; שֶׁכֵּן הֶחְלַטְנוּ לִנְהֹג בּוֹ כְּאִלוּ הָיָה אֶחָד מִשֶׁלָנוּ.
לְפֶתַע חָזַר הַקְּבַרְנִיט וְדִבֵּר, וְהִבְחַנְתִּי כִּי קוֹלוֹ הִשְׁתַּנָה מְעַט.
“הַתּוֹתָח!” אָמַר.
“גַם אֲנִי חָשַׁבְתִּי עַל כָּךְ,” אָמַרְתִּי, בִּהְיוֹתִי בָּטוּחַ כִּי הִתְכַּוֵן לְהַפְגָזַת הַמְּצוּדָה, “הֵם לְעוֹלָם לֹא יַצְלִיחוּ לְהוֹרִיד אֶת הַתּוֹתָח לַחוֹף; וְגַם אִם יַצְלִיחוּ, הֵם לֹא יוּכְלוּ לְהַעֲבִירוֹ בֵּין הָעֵצִים.”

------------------
הַחֹרֶשׁ הָיָה בְּמָקוֹם זֶה דָלִיל לְמַדַי, וּבְלֶכְתִּי בֵּין הָעֵצִים הַנְּמוּכִים הִגַעְתִּי בִּמְהֵרָה אֶל פִּנַת הַגִּבְעָה; פָּנִיתִי דָרוֹמָה וּלְאחַר דַקוֹת אֲחָדוֹת חָצִיתִי אֶת קַו הַמַּיִם.
לְאַחַר שֶׁעָבַרְתִּי אֶת הַמָּקוֹם שֶׁבּוֹ פָּגַשְׁתִּי אֶת בֶּן גַן, שׁוֹכֵן הָאִי, הִתְחַלְתִּי מַגְבִּיר אֶת זְהִירוּתִי.
פָּסְעְתִּי בְּשֶׁקֶט, כְּשֶׁעֵינַי בּוֹלְשׁוֹת וְסוֹקְרוֹת אֶת הַסְּבִיבָה.

------------------
טֶרֶם הִסְפַּקְתִּי לְיַצֵב אֶת עַצְמִי עַל מוֹט-הַחַרְטוֹם, וּלְפֶתַע הִתְחִיל מִפְרָשׂ-הֶחָלוּץ מִתְנוֹפֵף וּמַכֶּה בְּרַעַם, בְּהַרְעִידוֹ אֶת הָאֲנִיָּה עַד לְשִׁדְרִיתָהּ.
אַךְ בָּרֶגַע הַבָּא – בְּעוֹד הַמִּפְרָשִׂים הָאֲחֵרִים מְתוּחִים עֲדַיִן – חָזַר וְהִתְרוֹפֵף מִפְרָשׂ-הֶחָלוּץ, וְכִמְעַט הֱטִילַנִי אֶל הַיָּם.
לֹא אִבַּדְתִּי זְמַן, זָחַלְתִּי בַּחֲזָרָה אֶל מוֹט הַחַרְטוֹם וְקָפַצְתִּי בְּזִנוּק אֶל הַסִּפּוּן.

------------------
מַרְבִּית הַזְּמַן הִפְנְתָה אֶת צַלְעוֹתֶיהָ לְעֵבֶר הָאֳנִיָּה, וְאֵין סָפֵק, שֶׁלֹא הָיִיתִי זוֹכֶה לְעוֹלָם לְהַגִיעַ אֶל הַ“הִסְפָּנִיוֹלָה” בְּלֹא סִיוּעָם שֶׁל זִרְמֵי הַשֵּׁפֶל.
לְמַזָלִי הָיָה הַשֵּׁפֶל מְטַלְטֵל אוֹתִי בַּכִּווּן הָרָצוּי – וּמוּל עֵינַי הָלְכָה וְנִתְבַּלְטָה צְלָלִיתָהּ שֶׁל הָאֳנִיָּה הַגְּדוֹלָה.

------------------
אֲבָל טוֹבָה רַבָּה צָמְחָה מֵחָבִית הַתַּפּוּחִים, כְּפִי שֶׁתִּוָכְחוּ עוֹד מְעַט לָדַעַת; אִלְמָלֵא הִיא, לֹא הָיִינוּ מַצְלִיחִים לְגַלוֹת אֶת הַמְּזִמָה הַנִּרְקֶמֶת נֶגְדֵנוּ וְיַד הַמּוֹרְדִים הָיְתָה נוֹחֶתֶת עָלֵינוּ לְלֹא רַחֵם.
וּמַעֲשֶׂה שֶׁהָיָה כָּךְ הָיָה.
רוּחוֹת נוֹחוֹת הֵבִיאוּ אוֹתָנוּ עַד לְקִרְבַת הָאִי שֶׁלָנוּ – לְצַעֲרִי אָסוּר לִי לְפָרֵט יוֹתֵר מִזֶה.

------------------
“רֶדְרוּת,” אָמַרְתִּי, בְּהַפְסִיקִי אֶת קְרִיאַת הַמִּכְתָּב, “זֶה לֹא יִמְצָא חֵן בְּעֵינֵי ד”ר לִיבְסִי.
הָאָצִיל בְּכָל-זֹאת פִּטְפֵּט."
"נָכוֹן, אֲבָל זֹאת הַזְּכוּת שֶׁלוֹ, "רָטַן מְפַקֵחַ-הַצַּיִד, “הָרוּם נִכְנָס – הַסּוֹד יוֹצֵא, כְּמוֹ שֶׁאוֹמְרִים.”
וִתַּרְתִּי עַל הֶעָרוֹת נוֹסָפוֹת וְהִמְשַׁכְתִּי בִּקְרִיאָה:
בְּלֶנְדְלִי עַצְמוֹ מָצָא אֶת הַ“הִסְפַּנְיוֹלָה”, וּבְרֹב כִּשְׁרוֹנוֹ גַם רָכַש אוֹתָהּ בִּמְחִיר פָּעוּט.

------------------
פֶּרֶק שִׁשִׁי, בּוֹ יוֹצְאִים הֵם מַהֵר מִטִּירַת הָעֲנָק אֱלֵי חֹפֶשׁ זוֹהֵר
“נֵבֶל-הַקְּסָמִים הִרְדִּים אֶת אֲדוֹנִי הַנֶּחְמָץ!” בִּשֵּׂר פִיגָרוֹ לְגֶ’ק, שֶׁעָמַד כָּל אוֹתָהּ שָׁעָה חָבוּי מֵאֲחוֹרֵי הַוִּילוֹן הַכָּבֵד, חוֹשֵׁשׁ לְהָזִיז אֵבֶר.
“וּמַה שְּׁלוֹמָהּ שֶׁל הַנְּסִיכָה” שָׁאַל גֶּ’ק, בְּעוֹדוֹ עוֹמֵד מֵאֲחוֹרֵי הַוִּילוֹן וּמְחַלֵּץ אֶת אֵבָרָיו הַקְּפוּאִים.
“בּוֹא וְתִרְאֶה בְּעַצְמְךָ.”

------------------
אֶל רֹאשׁ הַר-הַבְּדֹלַח אֲשֶׁר בַּשָּׁמַיִם."
עוֹד רֶגַע – וּכְבָר נִרְאָה רֹאשׁוֹ שֶׁל אוֹתוֹ מְטַפֵּס אַלְמוֹנִי, רֹאשׁוֹ הַמְּתֻלְתָּל שֶׁל נַעַר צָעִיר, שֶׁנִּרְאָה מִשּׁוּם-מָה מֻכָּר לְפִיגָרוֹ, כְּאִלּוּ רָאָה אוֹתוֹ תְּמוֹל-שִׁלְשׁוֹם.
וְהַנַּעַר עָבַר מֵעֲנַף-הָאָפוּן אֶל חוֹמַת-הַגַּן, וּבִקְפִיצָה זְרִיזָה צָנַח וְנָחַת עַל אַדְמַת הַגַּן, בְּעוֹד עֵינָיו נִשְׁלָחוֹת סָבִיב, לִסְקֹר אֶת הַמָּקוֹם שֶׁהִגִּיעַ אֵלָיו.

------------------
“מַה זֶּה?” קָרְאָה, כְּאִלּוּ אֵינָהּ מַאֲמִינָה לְמַרְאֵה עֵינֶיהָ, “הֲרֵי אֵין שׁוּם כֶּסֶף בַּשַּׂקִּית! אֵין אֵלֶּה אֶלָּא – זְרָעִים שֶׁל אֲפוּנָה!”
“נָכוֹן… אֲבָל אֵין אֵלֶּה סְתָם אֲפוּנִים, אִמָּא,” אָמַר גֶּ’ק, “אֵלֶּה הֵם אֲפוּנֵי פֶּלֶא!”
“אֲפוּנֵי פֶּלֶא, מָה?” תָּלְתָה הָאֵם מַבָּט חַקְרָנִי בִּבְנָהּ.
“כֵּן, אֲפוּנֵי פֶּלֶא!” הֶחֱזִיר גֶּ’ק מַבָּט שָׁלֵו אֶל אִמּוֹ.
“שִׁמְעוּ שִׁמְעוּ!” פָּרְצָה הָאֵם בִּצְחוֹק מַר, “וּמִי נָתַן לְךָ אֶת אֲפוּנֵי הַפֶּלֶא הַלָּלוּ, אִם מֻתָּר לִי לָדַעַת?”

------------------
עוֹד גֶּ’ק תָּמֵהַּ לָדַעַת מַהוּ הַדָּבָר הַיָּקָר מִכֶּסֶף וּמִזָּהָב, הוֹשִׁיטָה לוֹ הַצּוֹעֲנִיָּה שַׂקִּית-בַּד נוֹשָׁנָה; הֵצִיץ בַּשַּׂקִּית וְלֹא גִּלָּה בָּהּ אֶלָּא חֹפֶן שֶׁל זַרְעֵי אֲפוּנָה.
מֵרֹב הַפְתָּעָה שָׁתַק גֶּ’ק וְלֹא אָמַר דָּבָר; אֲבָל בְּלִבּוֹ חָשַׁב: מַה זֶּה, הַאִם הַצּוֹעֲנִיָּה מְנַסָּה לַעֲשׂוֹת צְחוֹק מִמֶּנִּי? הֲרֵי אֵין בַּשַּׂקִּית אֶלָּא…

------------------
הַצֶּוֶת כֻּלוֹ רָחַשׁ כָּבוֹד לְסִילְבֶר וְצִיֵת לְהוֹרָאוֹתָיו, הוּא נָהַג לְדַבֵּר אֶל כָּל אָדָם בְּסִגְנוֹן מְיֻחָד וּלְהָעֲנִיק לְכָל אֶחָד מֵאִתָּנוּ שֵׁרוּתִים קְטַנִים וּמְיֻחָדִים.
כְּלַפַּי הוּא הָיָה חָבִיב בִּמְיֻחָד; מַצְהִיל הָיָה אֶת פָּנָיו מִשֶׁרָאָה אוֹתִי נִכְנָס אֶל הַמִּטְבָּח, שֶׁהָיָה תָּמִיד נָקִי וּמְצֻחְצָח לְהַפְלִיא; הַצַּלָחוֹת הָיוּ תְּלוּיוֹת מְמֹרָקוֹת וּכְלוּב- הַתֻּכִּי שֶׁלוֹ תָּלוּי בַּפִּנָה.

------------------
מְבֹהָל כְּכָל שֶׁהָיִיתִי, הֲבִינוֹתִי בְּאוֹתוֹ רֶגַע, כִּי בְּדֶרֶךְ זוֹ מַמָשׁ הִשִׂיג הַחוֹבֵל אֶרוֹאוּ אֶת הַמַּשְׁקֶה, שֶׁהֵחִיש אֶת קִצוֹ.
לְאַחַר שֶׁדִיק נִפְנָה לְדַרְכּוֹ לָחַשׁ יִשְׂרָאֵל הֶנְדְס מַשֶׁהוּ בְּאָזְנוֹ שֶׁל סִילְבֶר.
לֹא הִצְלַחְתִּי לִקְלֹט אֶלָא מִלָּה אוֹ שְׁתַּיִם מִן הַנֶּאֱמָר, וּבְכָל-זֹאת הָיוּ בֵּינֵיהֶן גַם דְבָרִים שֶׁל חֲשִׁיבוּת; שֶׁכֵּן בֵּין שְׁאָר הָרְסִיסִים.

------------------
בְּרֶגַע שֶׁהָרוֹפֵא יָצָא אֶת הַבִּקְתָּה פָּרַץ זַעְמָם שֶׁל הַמּוֹרְדִים כְּרַעַם שֶׁל תּוֹתָח.
הַכֹּל הֶאֱשִׁימוּ אֶת סִילְבֶר בְּדוּ-פַּרְצוּפִיוּת, טָעֲנוּ כִּי הוּא מְנַסֶה לִכְרֹת שָׁלוֹם פְּרָטִי לְעַצְמוֹ עִם הַקְּבַרְנִיט וַאֲנָשָׁיו, כִּי הוּא מַפְקִיר אֶת עִנְיְנֵיהֶם שֶׁל שֻׁתָּפָיו לַמֶּרֶד; בִּקְצָרָה – הֵם הֶאֱשִׁימוּהוּ בְּאוֹתוֹ דָבָר מַמָשׁ שֶׁאָמְנָם זָמַם לַעֲשׂוֹת.

------------------
וְהַתַּפּוּזִים הַפָּחוֹת יָפִים עוֹבְרִים מִכָּאן יָשָר לְבֵית חֲרֹשֶת, וְשָׁם מְכִינִים מֵהֶם רִבָּה וּמִיץ וּמַמְתַּקִים מְתוּקִים… וְהַכֹּל נַעֲשֶה בִּמְהִירוּת גְדוֹלָה וְהָרֵיחַ שֶׁל הַתַּפּוּזִים מְשַׁגֵעַ וַאֲנַחְנוּ רוֹצִים לָשִיר וְלִצְעוֹק מֵרֹב שִׂמְחָה.
אִם הָיִינוּ צוֹעֲקִים, הָיוּ חוֹשְבִים שֶׁהִשְׁתַּגַעְנוּ, אָז בִּמְקוֹם זֶה שַׁרְנוּ בֶּאֱמֶת, אֶת הַשִּׁיר הַזֶּה: עִם בֹּקֶר הִגַעְנוּ לַפַּרְדֵס הַיָּרֹק.
הַטַּל הִתְנוֹצֵץ בֵּין עָלָיו.

------------------
וּמָה שֶׁאֲנִי רוֹצֶה לוֹמַר לְךָ הוּא, שֶׁאַף פַּעַם אַחַת לֹא רָאִיתִי שֶׁמַשֶׁהוּ טוֹב יִצְמַח מִטוֹבָה.
זֶה שֶׁמַרְבִּיץ רִאשׁוֹן הוּא הַגֶּבֶר שֶׁלִי.
וְהַסִּיסְמָה שֶׁלִי הִיא - הַמֵּתִים לֹא נוֹשְׁכִים, אָמֵן כֵּן יְהִי רָצוֹן.
וְעַכְשָׁו תִּשְׁמַע לִי, " הוֹסִיף, בְּשַׁנוֹתוֹ לְפֶתַע אֶת נְעִימַת קוֹלוֹ, “פִּטְפַּטְנוּ מַסְפִּיק, וּבֵינָתַיִם הַשֵּׁפֶל הִגִיעַ לְמַצָב מַתְאִים.

------------------
אֲנִי מְשַׁעֵר כִּי הַכְּסִילִים הַלָּלוּ סָבְרוּ, כִּי בְּרֶגַע שֶׁיֵרְדוּ אֶל החוֹף הֵם יָעוּטוּ חִישׁ קַל עַל הָאוֹצָר; שֶׁכֵּן הַזַּעַף נֶעְלַם מִפַּרְצוּפָם כְּמוֹ בְּמַטֵה-קֶסֶם וְהַכֹּל פָּרְצוּ בְּשַׁאֲגַת-הֵידָד אַדִירָה, שֶׁהִדְהֲדָה עַד הַגְּבָעוֹת הַמְּרֻחָקוֹת וְהֶחֱרִידָה אֶת כָּל בַּעֲלֵי הַכָּנָף, שֶׁזִנְקוּ שׁוּב לַמָּרוֹם בִּצְוָחוֹת וְנִפְנוּפֵי כָּנָף.

------------------
בַּחַיִים שֶׁלִי לֹא רָאִיתִי חֲבוּרָה שֶׁל פַּרְצוּפִים יוֹתֵר מְטֻמְטָמִים, תַּאֲמִין לִי, ‘טוֹב’, אָמַר הַדּוֹקְטוֹר, ‘בּוֹא נַעֲשֶׂה עֶסֶק’.
עָשִׂינוּ אֶת הָעֶסֶק, הוּא וַאֲנִי, וְהִנֵּה אֲנַחְנוּ כָּאן –צִיוּד, מַשְׁקֶה, בִּקְתָּה, עֵצִים לְהַסָּקָה, שֶׁהוֹאַלְתָּ לֶאֱסֹף בִּשְׁבִילֵנוּ עִם הַחֲבֵרִים שֶׁלְּךָ; בְּקִצוּר וּלְתִפְאֶרֶת הַמְּלִיצָה - סְפִינָה שְׁלֵמָה וּמֻשְׁלֶמֶת, מֵהַתַּחְתִּית עַד רֹאשׁ הַתֹּרֶן, וּמַה שֶׁנוֹגֵעַ לַחֲבֵרִים שֶׁלְּךָ, הֵם הִסְתַּלְקוּ מִפֹּה, לֹא יוֹדֵעַ לְאַן.”

------------------
אִם יִתְחַשֵׁק לְךָ לְסַיֵר קְצָת בָּאִי הַזֶּה, רַק תַּגִיד לְג’וֹן הָאָרֹךְ וְהוּא יָכִין לְךָ צֵידָה הֲגוּנָה לַדֶּרֶךְ."
וּבְחָבְטוֹ עַל כְּתֵפִי חֲבָטָה שֶׁל יְדִידוּת נִפְנָה מִמֶנִי וְדִדָה לְדַרְכּוֹ.
שָׁעָה קַלָה עָמְדוּ הַקְּבַרְנִיט, הָאָצִיל וְד“ר לִיבְסִי וְשׂוֹחֲחוּ בֵּינֵיהֶם; וְכָל כַּמָּה שֶׁהִשְׁתּוֹקַקְתִּי לְהַשְׁמִיעַ בְּאָזְנֵיהֶם אֶת סִפּוּרִי, לֹא הֵעַזְתִּי לְהַפְרִיע לָהֶם בְּגָלוּי.

------------------
הִנֵה שָׁם הַפִּסְגָה שֶׁל אִי-הַשְּׁלָדִים, בּוֹלֶטֶת כְּמוֹ שֵׁן, וְעַכְשָׁו קְחוּ כִּווּן בְּבַקָשָׁה אֶל הַצַּד הַשֵּׁנִי שֶׁל הָעֲצָמוֹת.”
הַדָּבָר נַעֲשָׂה.
הַגּוּפָה הִצְבִּיעָה אֶל כִּווּן הָאִי וּמַחַט-הַמַּצְפֵּן הֶראֲתָה בְּהֶתְאֵם עַל מז.ד.מז וּלְיַד מז.
“בְּדִיוּק כְּפִי שֶׁחָשַׁבְתִּי!” קָרָא סִילְבֶר, “זֶהוּ מִין מַצְפֵּן.
נַמְשִׁיךְ בַּכִּווּן הַזֶּה וְנַגִיע אֶל הַמַּטְמוֹן הַנֶּחְמָד שֶׁלָנוּ.
אֲבָל לַעֲזָאזֵל, נַעֲשֶׂה לִי קַר בַּנְּשָׁמָה כְּשֶׁאֲנִי מַתְחִיל לַחְשׂב עַל פְלִינְט.

------------------
“תּוֹדָה רַבָּה לְךָ, אֲדוֹנִי,” אָמַר סִילְבֶר וְהִצְדִיעַ שׁוּב.
“אַתָּה עוֹד מֵעֵז לְהוֹדוֹת לִי!” צָעַק הָאָצִיל, “עַל מָה, עַל שֶׁאֵינֶנִי מְמַלֵא אֶת חוֹבָתִי? אָחוֹרָה פְּנֵה!”
לִבְסוֹף נִכְנַסְנוּ לְתוֹךְ הַמְּעָרָה.
הָיָה זֶה מָקוֹם רְחַב-יָדַיִם וּמְאֻוְרָר.
מַעְיָן קָטָן הֵקִיר אֶת מֵימָיו הַצְּלוּלִים אֶל בְּרֵכָה זְעִירָה, עֲטוּרַת שְׂרָכִים.
הָרִצְפָּה הָיְתָה רְפוּדָה בְּחוֹל נָקִי.
קַפִּיטַן סְמוֹלְט שָׁכַב בְּסָמוּךְ לַמְּדוּרָה.

------------------
לֹא אַגְזִים אִם אֹמַר, שֶׁאֹסֶף זֶה כָּלָל כִּמְעַט אֶת כָּל סוּגֵי הַכֶּסֶף שֶׁבָּעוֹלָם.
וַאֲשֶׁר לְכַמוּתָם שֶׁל הַמַּטְבְּעוֹת – הֵם הָיוּ רַבִּים כַּעֲלֵי שַׁלֶכֶת, הַמְּכַסִים בַּסְּתָו אֶת רְחוֹבוֹת הַעִיר.
גַבִּי הִתְיַסֵר מֵרֹב רְכִינָה וְאֶצְבְּעוֹתַי כָּאֲבוּ מֵרֹב מִיוּן וּמִשׁוּשׁ.
יוֹם רָדַף יוֹם וְהָעֲבוֹדָה טֶרֶם הִגִיעָה לְסִיוּמָהּ.
מִדֵי עֶרֶב הָעֳמֵס אוֹצָר נִכְבָּד עַל סִפּוּן הָאָנִיָּה, אַךְ אוֹצָר חָדָשׁ עֲדַיִן הִמְתִּין לְיוֹם הַמָּחֳרָת.

------------------
דִבַּרְתִּי בְּלַהַט, בְּעוֹד מַחֲשַׁבְתִּי נְתוּנָה לְפְגִיוֹן-הַדָּמִים הַנָּתוּן בְּכִיס מְעִילוֹ כְּדֵי לָשִׂים קֵץ לְחַיַי.
וְאִלוּ הוּא לָגַם שׁוּב לְגִימָה גַסָה מִבַּקְבּוּק הַיַּיִן וְדִבֵּר בִּנְעִימָה רְצִינִית עַד לְהַדְהִים:
“בְּמֶשֶׁךְ שְׁלשִׁים שָׁנָה הִפְלַגְתִּי בַּיָּם,” אָמַר, "רָאִיתִי טוֹב וְגַם רַע, הַצְלָחוֹת וְגַם בִּזְיוֹנוֹת, מֶזֶג-אֲוִיר נֶחְמָד וְגַם מְזֻפָּת.
לֹא פַּעַם הַמָּזוֹן הָלַךְ לָנוּ, סַכִּינִים הִתְעוֹפְפוּ בָּאֲוִיר, וּמָה לֹא.

------------------
עַל כָּל פָּנִים, אִם אַתָּה בֶּאֱמֶת מִתְכַּוֵן לְהִכָּנֵס וְלַעֲגֹן כָּאן, אֵין מָקוֹם יוֹתֵר מַתְאִים מִזֶה בְּכָל הַחוֹפִים הָאֵלֶה.”
רַב תּוֹדוֹת, בֶּן-אָדָם," אָמַר קַפִּיטַן סְמוֹלֶט, " אַחַר-כָּךְ אֲבַקֵשׁ מִמְךָ לְהוֹשִׁיט לָנוּ עֶזְרָה.
אַתָּה רַשַׁאי לָלֶכֶת."
הֻפְתַעְתִּי לְמַרְאֵה קֹר-הָרוּחַ, שֶׁהִפְגִין סִילְבֶר בְּשָׁעָה שֶׁגִלָה אֶת יְדִיעוֹתָיו עַל הָאִי.

------------------
עַד שֶׁלֹא שָׁלַחְתִּי אֶת עֵינַי אֶל חַלּוֹן-הַתָּא לֹא יָכֹלְתִּי לְהָבִין מַדוּעַ הַשּׁוֹמְרִים לֹא הִבְחִינוּ בַּסַּכָּנָה הַמִּתְרַגֶשֶׁת עֲלֵיהֶם; אוּלָם הֲצָצָה חֲטוּפָה אַחַת הִסְפִּיקָה לִי.
רָאִיתִי אֶת הֶנְדְס וְאֶת חֲבֵרוֹ נְתוּנִים בְּמַאֲבָק עַז וְשׁוֹצֵף, כְּשֶׁיָדוֹ שֶׁל הָאֶחָד לֹופֶתֶת אֶת גְרוֹן יְרִיבוֹ.
חָזַרְתִּי וְצָנַחְתִּי אֶל הַסִּירָה.
תְּחִלָה לֹא יָכֹלְתִּי לִרְאוֹת דָבָר, מִלְבַד אוֹתָם פָּנִים סְמוּקִים וְזוֹעֲמִים, הָעוֹלִים וְיוֹרְדִים לְאוֹרָה שֶׁל הָעֲשָׁשִׁית.

------------------
כְּשֶׁהִרְהוּרִים אֵלֶה טוֹרְדִים אֶת מֹחֵנוּ, טִפַּסְנוּ בְּמַעֲלֶה הַחוֹף מַהֵר כְּכָל שֶׁיָכֹלְנוּ, בְּהוֹתִירֵנוּ מֵאָחוֹר אֶת סִירָתֵנוּ שְׁקוּעָה בַּמְּצוּלוֹת, יַחַד עִם מַחֲצִית הָאַסְפָּקָה וְהַתַּחְמֹשֶׁת שֶׁהָיוּ בָּהּ.
18.
סִיוּמוֹ שֶׁל יוֹם הַקְּרָבוֹת הָרִאשׁוֹן
חָצִינוּ בִּמְלֹא מְהִירוּת אֶת רְצוּעַת הָעֵצִים, שֶׁחָצְצָה בֵּינֵינוּ לְבֵין הַחוֹמָה; וְעִם כָּל צַעַד שֶׁעָשִׂינוּ הָלְכוּ קוֹלוֹת הַשּׁוֹדְדִים וְקָרְבוּ אֵלֵינוּ.

------------------
כָּל הַשְּׁאָר נָהֲגוּ כָּמוֹהוּ – עָבְרוּ בְּזֶה אַחַר זֶה עַל פְּנֵי סִילְבֶר וְהִצְדִיעוּ לְפָנָיו תּוֹךְ כְּדֵי הִתְנַצְלוּת: “לְפִי הַכְּלָלִים,” אָמַר אֶחָד; “הִתְיָעֲצוּת מַלָחִים,” אָמַר מוֹרְגַן.
וְכָךְ, בְּתוֹסֶפֶת הֶעָרָה זוֹ אוֹ אַחֶרֶת, יָצְאוּ הַכֹּל הַחוּצָה, בְּהוֹתִירָם אוֹתִי וְאֶת סִילְבֶר לְבַדֵנוּ עִם הֶעָנָף הַבּוֹעֵר.
טַבַּח-הַיָּם מִהֵר לְהוֹצִיא אֶת מִקְטַרְתּוֹ מִפִּיו.

------------------
“אִמָּא,” אָמַרְתִּי, “קְחִי אֶת כָּל הַכֶּסֶף וְנִסְתַּלֵק מִכָּאן.” הָיִיתִי בָּטוּחַ, כִּי הַדֶּלֶת הַנְּעוּלָה עוֹרְרָה חֲשָׁד בְּלִבּוֹ וּבִמְהֵרָה יָשׁוּב קַן-הַצְּרָעוֹת כֻּלוֹ לְזַמְזֵם בְּאָזְנֵינוּ; וּבְכָל-זֹאת, עַד כַּמָּה מְאֻשָׁר הָיִיתִי עַל שֶׁנָּעַלְתִּי אוֹתָהּ – זֹאת יוּכַל לְהָבִין רַק מִי שֶׁפָּגַשׁ אֵי-פַּעַם אֶת הָעִוֵר הַנּוֹרָא הַהוּא.

------------------
“הֲיוֹאִיל מִישֶׁהוּ בַּאֲדִיבוּתוֹ לוֹמַר לְעִוֵר אֻמְלָל, שֶׁאִבֵּד אֶת מְאוֹר-עֵינָיו עַל הֲגָנַת מוֹלַדְתּוֹ – יִנְצֹר הָאֵל אֶת הַמֶּלֶךְ ג’וֹרְג' – מַהוּ הַמָּקוֹם שֶׁהוּא נִמְצָא בּוֹ עַתָּה?”
“אַתָּה נִמְצַא בְּמִפְרַץ-הַגִּבְעָה-הַשְּׁחוֹרָה, מוּל פֻּנְדַק ‘אַדְמִירַל בִּינְבָּאוּ’, אִישִׁי הַטּוֹב.” עָנִיתִי.
“אֲנִי שׁוֹמֵעַ קוֹל,” אָמַר הַלָּה, “קוֹל נַעֲרִי.
הֲתוֹאִיל לָתֵת לִי אֶת יָדְךָ, יְדִידִי הַצָּעִיר, וּלְהַנְחוֹת אוֹתִי בְּדַרְכִּי?”

------------------
עַתָּה הִבְחִין פְּיוּ בְּטָעוּתוֹ, הִסְתּוֹבֵב בִּצְוָחָה לְאָחוֹר, רָץ הַיְשֵׁר לְעֵבֶר הַתְּעָלָה וְהִתְגַלְגֵל אֶל תּוֹכָהּ.
אַךְ כַּעֲבֹר שְׁנִיָּה עָמַד שׁוּב עַל רַגְלָיו וּפָתַח שׁוּב בְּרִיצָה מְהִירָה וַאֲחוּזַת אֵימָה – הַיְשֵׁר אֶל מִתַּחַת לְפַרְסוֹת הַסּוּס הַקָּרוֹב בְּיוֹתֵר.
הַפָּרָשׁ נִסָה לְהַצִּיּלוֹ – אַךְ לַשָּׁוְא.
פְּיוּ צָנַח לָאָרֶץ בִּזְעָקָה, שֶׁקָרְעָה אֶת אֲפֵלַת הַלַּיְלָה, בְּעוֹד אַרְבַּע פְּרָסוֹת דוֹרְסוֹת וְרוֹמְסוֹת אוֹתוֹ.

------------------
“חֲזֹר לַמָּקוֹם שֶׁלְּךָ!” צָעַק סִילְבֶר, “מִי אַתָּה בִּכְלָל, תּוֹם מוֹרְגַן? אוּלַי נִדְמֶה לְךָ בְּטָעוּת שֶׁאַתָּה פֹּה הַקֶּפְּטֵן, אוּלַי? אִם כָּכָה אַתָּה חוֹשֵׁב, לַעֲזָאזֵל, תֵּכֶף אֲלַמֵד אוֹתְךָ מִי אַתָּה! וְאַחֲרֵי שֶׁאֶגְמֹר לְלַמֵד אוֹתְךָ, שְׁמַע לִי, תֵּלֵךְ אֶצְלִי לַמָּקוֹם שֶׁהַרְבֵּה יַמָאִים הֲגוּנִים הָלְכוּ אֵלָיו לְפָנֶיךָ בִּשְׁלֹשִׁים הַשָּׁנִים הָאַחֲרוֹנוֹת – עָמֹק עָמֹק לַיָּם, לִהְיוֹת מַאֲכָל לַדָּגִים.

------------------
