בְּמַעֲשֵׂי גְבוּרָה, עַצְמָאוּת וְאַחֲרָיוּת רַבָּה — כָּמוֹהוּ עַצְמוֹ
עֵת עָזַב בֵּית אָבִיו וְעוֹדֶנּוּ נַעַר.
לֹא. הוּא לֹא יַעֲצֹר אוֹתוֹ. רַשַּׁאי הוּא בְּנוֹ, שֶׁנֵּחַן
בִּסְגֻלּוֹת שֶׁל בֵּן חָפְשִׁי עַל אַדְמַת מוֹלַדְתּוֹ הַחָפְשִׁית,
לָלֶכֶת וְלִבְנוֹת. מִי יִתֵּן וְיָכוֹל הָיָה לְהַחֲזִיר לְעַצְמוֹ אֶת
שְׁנוֹתָיו שֶׁעָבְרוּ וְכֹחוֹ שֶׁעֲזָבוֹ, כִּי אָז גַּם הוּא הָיָה
יוֹצֵא “לִפְגּשׁ וּלְקַבֵּל אֶת פְּנֵי הַמַּיִם אֲשֶׁר יָבוֹאוּ
לַנֶּגֶב.”

------------------
“דַּוְקָא”, אוֹתוֹ “דַּוְקָא לְהַרְגִּיז” הָאָפְיָנִי כָּל כָּךְ לְכָל
יְצוּר בָּרִיא וָעֵר עֵת צָהֳלַת דָּמָיו מְבִיאָתוֹ לְהִתְעַלּוּת־מָה
עַל כָּל הַסּוֹבֵב אוֹתוֹ.
אָז הָיוּ עֵינָיו מִתְרוֹנְנוּת בְּרֶנֶן זָהִיר וְגֻמּוֹת־חֵן
הִסְתַּמְּנוּ בִּקְצוֹת שְׂפָתָיו בְּחִיּוּךְ כּוֹבֵשׁ־לְבָבוֹת.
וּמִיָּד נִסְלַח לוֹ הַכֹּל. חֲבֵרָיו, הַמְּקַנְאִים בּוֹ
בְּסֵתֶר־לִבָּם, עָמְדוּ לְפָנָיו חַסְרֵי־יֶשַׁע בְּלִי לְהַכִּיר
בָּזֹאת; חֲבֵרוֹתָיו חִיְּכוּ לְעֻמָּתוֹ מְבֻלְבָּלוֹת לַחֲלוּטִין,

------------------
גַּם עִנְיַן חֶדְרוֹ שֶׁל הַקָּצִין הָיָה בִּשְׁבִילֵנוּ עִלָּה לְרֹגֶז.
הַחֶדֶר הָיָה סָגוּר בְּפָנֵינוּ. מִיָּמָיו לֹא שָׁכַח הַקָּצִין
לְנָעֳלוֹ. בַּתְּחִלָּה הִסְבַּרְנוּ אֶת הַדָּבָר בְּכָךְ שֶׁתְּעוּדוֹת
חֲשׁוּבוֹת נִמְצָאוֹת עַל שֻׁלְחָנוֹ, וְיִתָּכֵן שֶׁאֵין עָלֵינוּ
לִרְאוֹתָן. אֶלָּא שֶׁהַקָּצִין הִתְרַחֵק מֵאִתָּנוּ וּמֵחֶבְרָתֵנוּ
מִתּוֹךְ יְהִירוּת וּשְׁמִירָה מֻגְזֶמֶת עַל רִשְׁמִיּוּת — רִשְׁמִיּוּת
שֶׁאֵינָה נְהוּגָה בֵּין חַיָּלֵי־חֲזִית, וּבִמְיֻחָד בֵּין חַיָּלִים

------------------
עַל הַשְּׁלַבִּים, שָׁרַק לְכַלְבּוֹ וְיָצָא אֶת בֵּית־הָאִמּוּן.
לְמָחֳרָת סִפְּרוּ בְּכָל הַמּוֹשָׁבָה עַל הַצִּפְעוֹנִי הַמָּחוּץ וְעַל
הַדְּלִי שֶׁהָעֳמַד עַל רֹאשׁוֹ. וְלֹא הָיָה קֵץ לַהַשְׁעָרוֹת.
“אוּלַי יַד יוּבַל בָּזֹאת?”
אוּלַי?
ב. סוּסָתוֹ שֶׁל הַשּׁוֹמֵר גִיּוֹרָא
גִיּוֹרָא הַשּׁוֹמֵר הָיָה דְמוּת מִסְתּוֹרִית בַּמּוֹשָׁבָה.
צְרִיפוֹ עָמַד בַּשָּׂדֶה, מְרֻחָק מִכָּל הַבָּתִּים; מֻקָּף הָיָה
גָדֵר־חַיָּה, וּזְאֵב שָׁחוֹר שׁוֹמֵר עַל הַכְּנִיסָה.

------------------
גִּיּוֹרָא קִמֵּט אֶת מִצְחוֹ, גֵּרֵד אֶת פַּדַּחְתּוֹ, חִיֵּךְ חִיּוּךְ
קַל וְ…הִסְכִּים.
לִבּוֹ שֶׁל יוּבַל הִתְפָּעֵם מִשִּׂמְחָה.
“אוּלָם בִּתְנַאי,” הוֹסִיף יוּבַל, “שֶׁנֶּפֶשׁ חַיָּה לֹא תֵּדַע
מִזֶּה.”
אַף לָזֹאת הִסְכִּים גִּיּוֹרָא.
בְּאוֹתוֹ לַיְלָה הִקְדִּים יוּבַל לִשְׁכַּב. מִבְּעוֹד עֶרֶב סָגַר אֶת
הַכֶּלֶב בִּמְלוּנָתוֹ. אֶת הָרוֹבֶה הִסְתִּיר מִתַּחַת לַעֲרֵמַת
הַקַּשׁ, וּמִשֶּׁכָּבָה הָאוֹר בַּחֲדַר הַהוֹרִים קָפַץ מִן הַחַלּוֹן,

------------------
הָיָה נָתוּן לִבְּלֶקִי וְלַקָּצִין.
וְהִנֵּה, בְּאַחַד הָעֲרָבִים קָרָא לָנוּ גִּ’ימִי וְאָמַר כִּי
בִּרְצוֹנוֹ לְהִתְיָעֵץ אִתָּנוּ.
אוֹתָהּ שָׁעָה הָיָה הַקָּצִין סוֹעֵד בְּמוֹעֲדוֹנוֹ אֲרֻחַת עֶרֶב.
גִּ’יִמי אָמַר: “בַּחוּרִים, אֵינִי יוֹדֵעַ אִם שַׂמְתֶּם לֵב לְכָךְ.
הִתְנַהֲגוּתוֹ שֶׁל הַקָּצִין זֶה מִזְּמַן שֶׁאֵינָהּ נוֹשֵׂאת חֵן
בְּעֵינַי. יֵשׁ לִי דֵעָה מְסֻיֶּמֶת עָלָיו, אֶלָּא שֶׁהַפַּעַם אֲנִי
מִתְכַּוֵּן בְּעֶצֶם לְהִתְנַהֲגוּתוֹ שֶׁל בְּלֶקִי. כֶּלֶב אֵינוֹ

------------------
יוּבַל כִּי בִּטְחוֹנוֹ הַמֻּפְרָז שֶׁל אוֹרֵחַ מוּזָר זֶה עוֹבֵר
בְּמִקְצָת אֶת הַגְּבוּלוֹת שֶׁהֻתְווּ בֵּין אָדָם לְחַיְתוֹ־שָׂדֶה,
וְיָדַע שֶׁבְּיוֹם מִן הַיָּמִים יָבוֹאוּ שְׁנֵיהֶם לִידֵי
הִתְנַגְּשׁוּת — כִּי אַף יוּבַל לֹא הָיָה מִן הַוַּתְּרָנִים.
וְאוֹתוֹ יוֹם בָּא — מִשֶּׁתָּפַס אֶת שְׁנֵי הַחֲתוּלִים בְּקַלְקָלָתָם,
כְּשֶׁכָּל אֶחָד מֵהֶם מַחֲזִיק בְּפִיו אֶפְרוֹחַ־בַּרְוָזִים צָעִיר
לְיָמִים. יוּבַל פָּנָה לָרוּץ אַחֲרֵיהֶם. חָתוּל אֶחָד בָּרַח עִם

------------------
“יָפֶה הוּא הָעֵמֶק,” הֵעִיר סְמִית, וּמִיָּד שָׁאַל: “מַה שִּׁמְךָ
הַנַּעַר וְלָמָּה זֶה תִּשְׁאַף לְחֵיפָה?”
“שְׁמִי יוֹקִי,” עָנָה יוֹקִי, “וְאֵינֶנִּי יוֹדֵעַ לָמָּה זֶה אֶסַּע
לְחֵיפָה, אוּלַי אַשִּׂיג לִי עֲבוֹדָה וְאוּלַי אַפְלִיג לִי
בָּאֳנִיָּה. אַגַּב, הִנְנִי יְלִיד קְבוּצַת ‘קוּם’.”
“תַּפְלִיג בָּאֳנִיָּה, אָמַרְתָּ?” שָׁאַל תּוֹמָס סְמִית.
“יִתָּכֵן,” עָנָה יוֹקִי.
“וְכָל זֶה לָמָּה?”
בְּכָךְ נִפְתַּח סֶדֶק צַר לְשִׂיחָה, וְכַעֲבֹר רְגָעִים מִסְפָּר
נִתְרַחֵב הַסֶּדֶק וְנִפְרַץ לִרְוָחָה.

------------------
כַּאֲשֶׁר שָׁעָה זוֹ חָלְפָה. הוּא יָדַע לְהַבְדִּיל בֵּין יְדִיד אֱמֶת
לְחוֹנֵף, חוֹרֵשׁ רָעוֹת. שׂוֹנְאַי עָקְרוּ חִישׁ־מַהֵר אֶת רַגְלֵיהֶם
מִבֵּיתִי. יָדוֹ שֶׁל נִמְרוֹד הָיְתָה בְּכָךְ. הוּא נָתַן לָהֶם
לְהַרְגִּישׁ שִׂנְאָה בְּמִדָּה כָּזוֹ, שֶׁלֹּא שִׁדּוּלַי, אַף לֹא
גַעֲרוֹתַי, הִצְלִיחוּ לְכַבּוֹתָהּ. דַּיּוֹ הָיָה מַבָּטוֹ שֶׁל
נִמְרוֹד, וְדַיָּהּ הָיְתָה רֶשֶׁת הַקְּמָטִים שֶׁנִּמְתְּחוּ מִשְּׁנֵי
עֶבְרֵי אַפּוֹ, כְּשֶׁמַּלְתְּעוֹתָיו מוֹפִיעוֹת וְנֶעְלָמוֹת חֲלִיפוֹת,

------------------
קַמְּצוּ בְּמַיִם. מֵעַתָּה מֻתָּר לְהִתְקַלֵּחַ רַק פַּעַם אַחַת
בַּיּוֹם.”
כַּעֲבֹר יָמִים מִסְפָּר הוּסַר הַשֶּׁלֶט וְאַחֵר נִתְלָה בִּמְקוֹמוֹ:
“חֲבֵרִים! הַמַּקְלְחִים הוּרְדוּ. מֻתָּר לְהִשְׁתַּמֵּשׁ רַק
בִּבְרָזִים. אָנָּא אַל תְּבַזְבְּזוּ טִפָּה לְחִנָּם.”
לֹא עָבְרוּ אֶלָּא יָמִים אֲחָדִים וְהַמִּקְלַחַת נִסְגְּרָה
לַחֲלוּטִין.
כָּל חָבֵר הָיָה רַשַּׁאי לְקַבֵּל מַחֲצִית הַפַּח מַיִם לְיוֹם
מֵהַטַּנְק שֶׁהִתְמַלֵּא בְּקִבּוּץ מְרֻחָק, כְּשָׁעָה נְסִיעָה.

------------------
אֶת הָרַעַל הַמְּפַעְפֵּעַ בְּתוֹךְ עוֹרְקֵי רַגְלַי. וְהַכַּעַס
עֲבָרַנִי.
לֹא אֶתְקַדֵּם, כָּךְ חָשַׁבְתִּי. הוּא יִתְקְפֵנִי פַּעַם נוֹסֶפֶת.
כְּדַאי לַחֲזֹר לַמּוֹשָׁבָה וּלְהַזְהִיר אֶת הַיְּלָדִים שֶׁלֹּא יֵצְאוּ
הַחוּצָה לְמָחֳרַת הַבֹּקֶר, עַד שֶׁלֹּא יִמָּצֵא הַכֶּלֶב. וּבְלִי צֵל
שֶׁל מוּסַר־כְּלָיוֹת אוֹ רַחֲמָנוּת חָשַׁבְתִּי עַל כָּךְ כֵּיצַד
יִתָּפֵס מָחָר וְיֻכְרַע עַל יְדֵי כַּדּוּר־רוֹבִים. וּבֵינְתַיִם
הִתְחַלְתִּי לִצְלֹעַ בְּכִוּוּן הַמּוֹשָׁבָה, מוּכָן לְקַבֵּל אֶת

------------------
זָכָה לְתַגְלִית כַּזֹּאת. לוּ הָיְתָה לִי הָאִגֶּרֶת, כִּי אָז הָיִיתִי
מִתְפַּרְסֵם בִּן־יוֹם וּמִתְעַשֵּׁר עשֶׁר רַב.”
“כְּלוֹמַר, שֶׁאֵין לְךָ הָאִגֶּרֶת?”
“אָבוֹד אָבְדָה. אָבוֹד אָבְדָה וְאֵינֶנָּה.”
תּוֹמָס סְמִית עָצַר בַּמְּכוֹנִית וְיָרַד לְצַד הַדֶּרֶךְ. עַצְבוּת
רַבָּה נִשְׁתַּקְּפָה מִתּוֹךְ עֵינָיו. לְאַחַר מְנוּחָה פָּנָה לְיוֹקִי
וְהוֹסִיף:
“עוֹבֵד אִתִּי אֶחָד אַנְגְּלִי, מִטַּעַם מֶמְשֶׁלֶת הָאָרֶץ. אֵין
לֶאֱהֹב אֶת הָאַנְגְּלִים. שַׁתְקָנוּתָם צוֹפֶנֶת מְזִמּוֹת. אַנְגְּלִי

------------------
בְּיָדוֹ הָאַחַת עַל עֵינָיו וּלְהִסְתַכֵּל סְבִיבוֹ. בַּעֲמִידָתוֹ זוֹ
הָיָה בִּטָּחוֹן רַב, בִּטָּחוֹן שֶׁל בַּעַל־בַּיִת הַסּוֹקֵר אֶת
אֲחֻזָּתוֹ.
וַאֲחֻזָּתוֹ שֶׁל יִגְאָל הִשְׂתָּרְעָה מֵאֹפֶק לְאֹפֶק, כָּךְ
הִרְגִּישׁ יִגְאָל. הוּא הִרְגִּישׁ כְּאִלּוּ כָּל הָעֵמֶק
רְחַב־הַיָּדַיִם, הַמּוֹרִיק וְהַמַּזְהִיב, אֵינוֹ אֶלָּא קִנְיָנוֹ
הַפְּרָטִי. עָלָיו נָתַן אֶת שְׁנוֹתָיו וּבְרִיאוּתוֹ בִּשְׁמִירָה.
אַךְ יִגְאָל שׁוּב לֹא הָיָה שׁוֹמֵר עוּל־יָמִים הַשָּׂשׂ אֱלֵי קְרָב.

------------------
סְמִית הִתְנִיעַ שׁוּב אֶת מְכוֹנִיתוֹ וּשְׁנֵיהֶם הִמְשִׁיכוּ
בְּדַרְכָּם.
יוֹקִי הִרְהֵר וְהִרְהֵר וּלְבַסּוֹף שָׁאַל:
“מָה עֶרְכָּהּ שֶׁל הָאֶבֶן בְּכֶסֶף, מִיסְטֶר סְמִית?”
“לֹא תְּסֻלָּא בַּפָּז.”
“בְּכָל זֹאת.”
“לֹא תְּסֻלָּא בַּפָּז, אֲלָפִים רַבִּים.”
“מִיסְטֶר תּוֹמָס,” פָּנָה אֵלָיו יוֹקִי. “כַּמּוּבָן שֶׁאֵינֶנִּי
יָכוֹל לְהַבְטִיחֲךָ, אוּלָם אִם הַשְׁעָרָתוֹ שֶׁל הַנּוֹרְוֶגִי
נְכוֹנָה הִיא, וְיֵשׁ לְהַנִּיחַ שֶׁנְּכוֹנָה הִיא, הֲרֵינִי מַצִּיעַ
אֶת עַצְמִי לְעֶזְרָתְךָ.”

------------------
מַעֲשֶׂה בְּאֶפְרוֹחָיו שֶׁל הַכַּרְמִי שֶׁהָיוּ נֶעְלָמִים כְּמִתּוֹךְ
כִּשּׁוּף. וְהִגִּיעַ הַדָּבָר עַד כְּדֵי יֵאוּשׁ. וַאֲפִלּוּ סִמָּן לֹא
הִשְׁאִיר הַפּוֹשֵׁעַ. אַף לֹא הִרְגִּישׁוּ בְּכָךְ תֵּכֶף. הֵם פָּחֲתוּ
וְהָלְכוּ בְּמָנוֹת קְצוּבוֹת.
עַל מִי לֹא הֶעֱלִילוּ? עַל הֶחָתוּל הָאָפֹר, שֶׁתֻּמָּתוֹ הֵצִיצָה
מִתּוֹךְ עֵינָיו הַכְּשֵׁרוֹת וְסוֹפוֹ הָיָה מַר. סְחָבוּהוּ בְּתוֹךְ
שַׂק הָעִירָה וּשְׁלָחוּהוּ לְנַפְשׁוֹ בְּתוֹךְ הָרַעַשׁ, הַהֲמֻלָּה

------------------
סוּסָתְךָ, מִבְּלִי לְהוֹצִיא מִלָּה יְתֵרָה מִפִּיךָ. לֹא לְמַעֲשֵׂה
צְחוֹק פָּנֵינוּ הַפַּעַם. וּבְכֵן?”
וְהַשֵּׁיךְ יָצָא אֶת הָאֹהֶל חִוֵּר וְזוֹעֵם, דָּפַק בְּכַפָּיו
וּמִיָּד קָפַץ אֵלָיו עַבְדּוֹ הַשָּׁחוֹר. “אֶת הָאֲצִילָה!” צִוָּה
הַשֵּׁיךְ, וּכְהֶרֶף עַיִן עָמְדָה הַסּוּסָה חֲבוּשָׁה לְפָנָיו.
בִּקְפִיצָה אַחַת עָלָה עָלֶיהָ וְשֵׁשֶׁת הָרוֹכְבִים סְבִיבוֹ נִתְּרוֹ
מִמְּקוֹמוֹתֵיהֶם בִּדְהִירָה בְּמוֹרַד הַדֶּרֶךְ.
“מַה קָּרָה כָּאן?” הִשְׁתּוֹמְמוּ כֻּלָּם.

------------------
כְּאֶחָד. תַּלְתַּל שָׁחוֹר מִתְפַּתֵּל עַל מִצְחוֹ וּפָנָיו מוּעָדוֹת
תָּמִיד לְכִוּוּן בִּלְתִּי יָדוּעַ.
לְיוּבַל יֵשׁ יָדִיד, יָדִיד עָלוּב בְּמִקְצָת, מֻזְנָח וּפָרוּעַ, אַךְ
כָּרוּךְ הוּא אַחֲרָיו כְּכֶלֶב. וְאָכֵן, כֶּלֶב הוּא זֶה.
כְּשֶׁהוֹלְכִים הַשְּׁנַיִם בְּמַעֲלֵה הָרְחוֹב עַל מְנָת לְהֵעָלֵם
פִּתְאֹם, אוֹמְרִים: “הֵם הוֹלְכִים כְּבָר.”
יֵשׁ בּוֹ בְּיוּבַל מַשֶּׁהוּ הַמְּעוֹרֵר אֶת דַּעַת הַבְּרִיּוֹת עָלָיו,
וּמְסַפְּרִים עָלָיו רַבּוֹת:

------------------
אֶת הַקִּלְשׁוֹן וְהִתְחִיל שׁוּב לְחַלֵּק מְנוֹת תִּלְתָּן לַפָּרוֹת
וְלָעֶגְלוֹת.
טֶרֶם צֵאתוֹ סָקַר אוֹתָן, אֶת פָּרוֹתָיו — רָוָה נַחַת מִכְּרֵסֵיהֶן
הַמְּלֵאוֹת וְעוֹרָן הַנּוֹצֵץ; הֵרִים אֶת הַכַּד וּפָנָה הַבַּיְתָה
לִקְרֹא לְאָבִיו. שְׁנֵיהֶם עָלוּ בָּרְחוֹב הַמּוֹבִיל לַמַּחְלָבָה
וְאֶל הָאוֹטוֹבּוּס הַנּוֹסֵעַ הָעִירָה.
מִשֶּׁחָזַר יוּבַל מֵהַמַּחְלָבָה נִכְנַס הַבַּיְתָה, נָטַל אֶת יָדָיו
וְיָשַׁב מַהֵר אֶל אֲרֻחַת הַבֹּקֶר, כִּי הַשָּׁעָה הָיְתָה מְאֻחֶרֶת

------------------
וְאָכֵן נִשְׁמַע רַחַשׁ בֵּין הָעֲנָפִים.
“אֵין אֵלֶּה אֶלָּא שׁוּעָלִים,” אָמְרָה תָּמָר.
“לֹא,” עָנָה יִצְחָק. “נִדְמֶה לִי שֶׁשָּׁמַעְתִּי קוֹל אֲנָשִׁים.
תִּסְלְחִי לִי, אוּלָם הִפְקִידוּנִי לְשׁוֹמֵר…”
אוֹתוֹ רֶגַע עָלָה קוֹל צְחוֹק חָנוּק. תָּמָר פָּרְצָה בִּצְחוֹק.
יִצְחָק נָסוֹג אֲחוֹרַנִּית.
מִתּוֹךְ הַגְּפָנִים קָפְצוּ דְמֻיּוֹת אֲחָדוֹת בְּצַעֲקַת־גִּיל
וּלְאוֹרוֹ שֶׁל הַלַּיְלָה הַבָּהִיר נִרְאוּ הָאֶשְׁכּוֹלוֹת
שֶׁבִּידֵיהֶם.

------------------
כֵּן, בֶּן־כְּלָבִים זֶה, בָּא וְנוֹשְׁכֵנִי. וּמִיָּד נִשְׁכָּח הַכֹּל
— יְדִידוּת, אַהֲבָה. וְהַיָּד נִשְׁלְחָה, הָאֶקְדָּח נִדְרַךְ, אֶלָּא
שֶׁהַנְּשִׁיכָה הֶעֱבִירָה שִׁתּוּק בְּתוֹךְ גּוּפִי, יָדִי
נִתְדַּלְדְּלָה וְהָאֶקְדָּח נָפַל אַרְצָה.
וְאָז נִתַּק נִמְרוֹד וּבָרַח — עֲזָבַנִי.
הַאִם נִשְׁתַּגַּע? אָכֵן, כֶּלֶב הַנּוֹשֵׁךְ אֶת בְּעָלָיו חָשׁוּד הוּא
בְּכַלֶּבֶת, כָּךְ חָשַׁבְתִּי בְּלִבִּי. וְדַיָּהּ הָיְתָה
הַמַּחֲשָׁבָה כְּדֵי לְהַגְבִּיר אֶת הַכְּאֵב וּלְהַרְגִּישׁ בְּחוּשׁ

------------------
הוֹצִיא אֶת הָרוֹבֶה, נִכְנַס לַדִּיר וְלָקַח תַּחַת זְרוֹעוֹ טָלֶה,
וַיִּפֶן לָלֶכֶת אֶל הַשָּׂדוֹת.
בְּהַגִּיעוֹ לְהִצְטַלְּבוּת הַשְּׁבִילִים קָשַׁר אֶת הַטָּלֶה לְיָתֵד
שֶׁתָּקַע בַּקַּרְקַע, וְאִלּוּ הוּא עַצְמוֹ עָלָה וְטִפֵּס עַל אַחַד
הֶחָרוּבִים לְחַכּוֹת…
אָכֵן, הָיָה זֶה לַיְלָה קָשֶׁה וּמְלֵא־מְתִיחוּת. עֲנָנִים כְּבֵדִים
כִּסּוּ אֶת פְּנֵי הַשָּׁמַיִם. הַיָּרֵחַ נֶעְלַם. רוּחַ מַעֲרָבִית
עַזָּה נָשְׁבָה מִן הַיָּם. תַּנִּים בָּכוּ בְּלִי הֲפוּגוֹת. הַטָּלֶה

------------------
מַעֲבֶה שִׂיחִים וְעֵצִים שֶׁרַק עַכְשָׁו נִתְגַּלּוּ בְּצִבְעֵיהֶם,
לְהַקִּיף אֶת כָּל הַבִּקְעָה בְּיַרְקוּת עֲמֻקָּה.
הָאֲנָשִׁים הָיוּ כְחוֹלְמִים. הוֹד קְדוּמִים הָיָה שָׁפוּךְ עַל
הַמָּקוֹם. צַעַד בִּלְתִּי זָהִיר — וְהֵם עֲלוּלִים לְהִתְגַּלְגֵּל
בַּמִּדְרוֹן הַתָּלוּל וּלְהִתְרַסֵּק לִקְרָעִים.
יוּבַל שָׁכַב בְּמֶרְחַק מָאתַיִם צְעָדִים מֵחַסַן. הוּא רָאָה אוֹתוֹ.
לִפְנֵי חַסַן שָׁכַב הַשֵּׁיךְ. גַּם כָּפִיָּתוֹ הוֹפִיעָה לִרְגָעִים.

------------------
יִצְחָק מַכְרִיז בְּיוֹם סְתָו בָּהִיר.
“קָרָאתִי, כְּבָר קָרָאתִי הַשְׁוָאָה זוֹ אֵצֶל גְּדוֹלִים מִמְּךָ,”
הָיָה עוֹנֶה יוֹסֵף, שֶׁלָּמַד בְּבֵית־סֵפֶר תִּיכוֹנִי.
אוּלָם כָּל הַלַּעַג הַזֶּה לֹא הִשְׁפִּיעַ עַל יִצְחָק, הוּא הִמְשִׁיךְ
בְּשֶׁלּוֹ:
חֶרֶב פִּיפִיוֹת לָהּ וְהִיא מִתְהַפֶּכֶת
אֵימָה מִסָּבִיב מְהַלֶּכֶת…
“הַאֵין זֶה נֶהְדָּר?” הָיָה שׁוֹאֵל וּמַפְסִיק בְּאֶמְצַע הַחֲלִיבָה,
לְתִמְהוֹנָהּ הָרַב שֶׁל הַפָּרָה הַמְּנֻמְנֶמֶת. “הַגִּידוּ, הַאֵין זֶה
נֶהְדָּר וּמַשְׁרֶה מַצַּב־רוּחַ?”

------------------
