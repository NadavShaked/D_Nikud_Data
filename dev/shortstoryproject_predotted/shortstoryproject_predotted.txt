הִיא רָצְתָה שֶׁנֵּדַע שֶׁנּוּכַל לְקַבֵּל אֶת כָּל הַמַּטְעַמִּים שֶׁנִּרְצֶה, מָתַי שֶׁנִּרְצֶה, אִם רַק נִתְנַהֵג יָפֶה. וְהַלֶּקַח שֶׁלָּמַדְנוּ הוּא שֶׁאָסוּר לָנוּ לָקַחַת בְּלִי לְבַקֵּשׁ אֶת מָה שֶׁתָּמִיד נְקַבֵּל אִם נְבַקֵּשׁ! אָז בּוֹאוּ נִזְכֹּר כֻּלָּנוּ לְעוֹלָם לֹא לַעֲשׂוֹת מַשֶּׁהוּ שֶׁיִּגְרֹם צַעַר לְמִי שֶׁאוֹהֵב אוֹתָנוּ."
"בּוֹאוּ נִזְכֹּר כֻּלָּנוּ," חָזְרוּ אַחֲרֶיהָ כְּהֵד כָּל שְׁאַר הַבֻּבּוֹת.

------------------
"אָה, כַּמּוּבָן," אָמְרָה מַלְכַּת הַיַּנְשׁוּפִים.
"וְשׁוּם דָּבָר גָּעֳלִי לֹא יִקְרֶה לִי?" שָׁאֲלָה מוֹלִי.
"אִם אַתְּ מִתְעַקֶּשֶׁת," אָמְרָה מַלְכַּת הַיַּנְשׁוּפִים.
אָז מוֹלִי עָקְפָה כְּחֵץ מִקֶּשֶׁת אֶת יַנְשׁוּף הַטִּיק-טָק וְהִתְיַשְּׁבָה בְּחֵיקוֹ שֶׁל יַנְשׁוּף הַיְּדִידוּת, שֶׁעָטַף אוֹתָהּ בִּכְנָפָיו הַמְּגוֹנְנוֹת.
"בְּחִירָה טוֹבָה," אָמְרָה מַלְכַּת הַיַּנְשׁוּפִים, שֶׁנִּרְאֲתָה מְאֻכְזֶבֶת. יַנְשׁוּף הַטִּיק-טָק עִקֵּל אֶת טְפָרָיו.

------------------
כְּשֶׁהִגִּיעַ כֶּלֶב-בַּר אֶל פֶּתַח הַמְּעָרָה, הוּא הֵרִים בְּאַפּוֹ אֶת יְרִיעַת עוֹר הַסּוּס הַמְּיֻבֶּשֶׁת וְהֵרִיחַ אֶת הָרֵיחַ הַנִּפְלָא שֶׁל הַכֶּבֶשׂ הַצָּלוּי. הָאִשָּׁה, שֶׁעֲדַיִן הִבִּיטָה בָּעֶצֶם, שָׁמְעָה אוֹתוֹ, וְאָז צָחֲקָה וְאָמְרָה, "הִנֵּה בָּא הָרִאשׁוֹן. יְצוּר פֶּרֶא מִיַּעֲרוֹת הַפֶּרֶא, מָה אַתָּה רוֹצֶה?"
כֶּלֶב-בַּר אָמַר, "הוֹ, אוֹיֶבֶת שֶׁלִּי וְאֵשֶׁת אוֹיְבִי, מָה הַדָּבָר הַזֶּה שֶׁמֵּפִיץ רֵיחַ כָּל כָּךְ טוֹב בְּיַעֲרוֹת הַפֶּרֶא?"

------------------
כְּשֶׁאֲפִלּוּ מָתְנֵיהָ, מָתְנֵי הַסַּבָּלִית הַזּוֹ, דַּקִּים מִחוּט, וְדַקִּים אֶלֶף פַּעַם גַּם מִן הַדַּקִים שֶׁבַּמָּתְנַיִם, שֶׁהַדַּקָּה שֶׁבַּנְעָרִים מַעֲלָה בַּחֲלוֹמוֹתֵיהָ הַדַּקִּים – וּמְשׁוֹשֶׁיהָ הָיוּ דַּקִּים דַקִּיקִים וְנֶחְפָּזִים לְכָל צַד – וְעִם זֹאת לִסְתוֹתֶיהָ הָיוּ פְּעוּרוֹת וּטְעוּנוֹת בְּמַשָּׂא אַדִּירִים, וּכְמוֹ בִּצְבָת שֶׁל נַפָּח הָיָה אָחוּז בָּהֶן הַגַּרְגֵּר הַגָּדוֹל הַהוּא, הַגָּדוֹל וְהַמַּקְרִין.

------------------
"אַתֶּם יוֹדְעִים מָה?" הָאִישׁ הַקָּטָן אוֹמֵר, "אִם אַתָּה, הָאָרֹךְ, תְּפַלֵּס לְךָ דֶּרֶךְ בָּאֲגַם, נוּכַל לָקַחַת אֶת הַחֲמוֹר בַּסִּירָה, וּלְכֻלָּנוּ יִהְיֶה מָקוֹם."

------------------
כָּךְ מוֹבִילִים אוֹתוֹ לַחֲדַר הָאֹכֶל, שֶׁכָּל הָרָהִיטִים הוּצְאוּ מִמֶּנּוּ מִבְּעוֹד מוֹעֵד וְהָרִצְפָּה בּוֹ כֻּלָּהּ כֻּסְּתָה בְּקַשׁ. אֶת הַפִּיל קוֹשְׁרִים בְּרַגְלוֹ לְטַבַּעַת שֶׁמֻּבְרֶגֶת לָרִצְפָּה. מַנִּיחִים לְפָנָיו גֶּזֶר, כְּרוּב וְלֶפֶת טְרִיִּים. הַגֶּרְמָנִי מִתְמַקֵּם עַל הַסַּפָּה לְיָדוֹ. מְכַבִּים אֶת הָאוֹרוֹת, וְכֻלָּם הוֹלְכִים לִישֹׁן.

6

לְמָחֳרָת הַיַּלְדָּה מִתְעוֹרֶרֶת לִפְנֵי שֶׁהָאוֹר הָרִאשׁוֹן מַפְצִיעַ. הַדָּבָר הָרִאשׁוֹן שֶׁהִיא שׁוֹאֶלֶת הוּא:

------------------
קְצָת הָלְאָה, בְּהֶמְשֵׁךְ הָרְחוֹב, הָיְתָה מִסְפָּרָה. וּבְכִסֵּא הַסַּפָּר רָאָה גִ'ים אֶת הָאִישׁ שֶׁכָּל הַנְּעָרִים הִכְתִּירוּ כָּ"אִישׁ הֲכִי רָשָׁע בָּעִיר". הַהוּא בְּהֶחְלֵט לֹא אָהַב אֶת הַנְּעָרִים, וְהַנְּעָרִים יָדְעוּ זֹאת. הַסַּפָּר בְּדִיּוּק עָמַד לַחְפֹּף אֶת שְׂעָרוֹ שֶׁל הָאִישׁ כַּאֲשֶׁר הַזְּמַן נִלְכַּד. גִ'ים רָץ לְבֵית הַמִּרְקַחַת, מָצָא שָׁם בַּקְבּוּק דֶּבֶק, חָזַר וְיָצַק אוֹתוֹ עַל שְׂעָרוֹ הַסָּתוּר שֶׁל הַשָּׁכֵן הַשָּׂנוּא.

------------------
קִיאוֹ הִשְׁמִיעַ אֶת הַ"גָּאק-אָק-אָק-אָק" הָעַלִּיז שֶׁלּוֹ וְרָץ, מָהִיר כָּרוּחַ. אַךְ הַפַּעַם פָּנָה הַיְשֵׁר אֶל גְּדַת הַנָּהָר שֶׁעָלֶיהָ חַי הַשֵּׁבֶט שֶׁלּוֹ, וּכְשֶׁהִגִּיעַ אֵלֶיהָ דִּשְׁדֵּשׁ אֶל תּוֹךְ הַנָּהָר, צָלַל לַקַּרְקָעִית וְהוֹתִיר אֶת גוּאִי לָצוּף בְּמֶרְכַּז הַזֶּרֶם.

------------------
אָז קִמֵּר הֶחָתוּל אֶת גַּבּוֹ וְאָמַר, "שֶׁהַוִּילוֹן בְּפֶתַח הַמְּעָרָה, וְהָאֵשׁ בְּמַעֲמַקֵּי הַמְּעָרָה, וְכַדֵּי הֶחָלָב שֶׁלְּיַד הָאֵשׁ יִהְיוּ הָעֵדִים שֶׁלִּי וְיִזְכְּרוּ תָּמִיד מָה אָמְרָה הָאוֹיֶבֶת שֶׁלִּי וְאֵשֶׁת אוֹיְבִי." וְהוּא הָלַךְ מִשָּׁם דֶּרֶךְ יַעֲרוֹת הַפֶּרֶא הַרְטֻבִּים, מֵנִיעַ אֶת זְנָבוֹ הַפִּרְאִי וּמְהַלֵּךְ בִּבְדִידוּתוֹ הַפִּרְאִית.

------------------
כְּכָל שֶׁהִתְקָרֵב אֶל טַרְפּוֹ, רָאָה אֶת הַחֶבֶל נִכְרָךְ בְּלוּלָאוֹת, אַךְ הָיָה נִדְמֶה שֶׁאֵין בְּתוֹכָן דָּבָר, לְבַד מֵאֲוִיר. קָצֶה אֶחָד שֶׁל הַלָּסוֹ הָיָה צָמוּד בְּטַבַּעַת אֶל הָאֻכָּף, וְכַאֲשֶׁר הַחֶבֶל כְּבָר הָיָה מְלֻפָּף כִּמְעַט כֻּלּוֹ וְהַסּוּס נִסָּה לְהִתְרַחֵק וְהֵחֵל לִנְשֹׁף בְּאֵימָה, יָרַד גִ'ים מֵאֻכָּפוֹ. הוּא אָחַז בַּמּוֹשְׁכוֹת בְּיָדוֹ הָאַחַת וְעָקַב אַחֲרֵי הַחֶבֶל, וְכַעֲבֹר שְׁנִיָּה רָאָה זָקֵן מְלֻפָּף כֻּלּוֹ בְּלוּלְאוֹת הַלָּסוֹ.

------------------
אֲבָל זֶה לֹא הָיָה סוֹדוֹ הַיָּחִיד שֶׁל הָאֵל רַע. הָיָה לוֹ סוֹד נוֹסָף, שֶׁלְּמַעַן הָאֱמֶת, כְּבָר לֹא הָיָה סוֹדִי. הָאֵל רַע הִזְדַּקֵּן. אוֹרוֹ הָעַז, הוּא אוֹר הַשֶּׁמֶשׁ, הָלַךְ וְנֶחְלַשׁ מִיּוֹם לְיוֹם.
"מָה יִהְיֶה?" נִדְאֲגוּ הַמִּצְרִים. "אֵיךְ נִסְתַּדֵּר בְּלִי אוֹר? הֲרֵי שׁוּם צֶמַח לֹא יִגְדַּל, וְלָנוּ לֹא יִהְיֶה מָה לֶאֱכֹל. וְחוּץ מִזֶּה, הַחשֶׁךְ מַפְחִיד…"

------------------
וְכָךְ יָרַד לָיוֹנֵל אֶל הַסִּפְרִיָּה. רֹאשׁ הַמֶּמְשָׁלָה וְשַׂר הָאוֹצָר הָיוּ שָׁם, וּכְשֶׁלָּיוֹנֵל נִכְנַס הֵם הִשְׁתַּחֲווּ מְלוֹא קוֹמָתָם וְהֵחֵלּוּ לִשְׁאֹל אוֹתוֹ בְּצוּרָה מְנֻמֶּסֶת מְאוֹד מַדּוּעַ, בְּשֵׁם שָׁמַיִם, הוּא הִגִּיעַ לְהַפְרִיעַ לָהֶם עַכְשָׁו – כְּשֶׁלָּיוֹנֵל הִזְדַּעֵק, "הוֹ! אֵלּוּ סְפָרִים נִפְלָאִים! הֵם שֶׁלָּכֶם?"
"הֵם שֶׁלְּךָ, הוֹד מַלְכוּתוֹ," עָנָה שַׂר הָאוֹצָר, "הֵם הָיוּ רְכוּשׁוֹ שֶׁל הַמֶּלֶךְ הַמָּנוֹחַ, סַב-סַב-סַב -"

------------------
הוּא עוֹמֵד בְּמֶרְכַּז עוֹזְרָיו וְיוֹעֲצָיו וְאַנְשֵׁי בִּטָּחוֹן, כֻּלָּם עוֹמְדִים בִּמְקוֹמוֹת אַסְטְרָטֶגִיִּים וְהוּא נִרְאֶה לְבַד כָּל כָּךְ. נִיקְסוֹן בָּא לַשֵּׁרוּתִים כְּדֵי לְדַבֵּר אִתִּי, אֱלֹהִים! אֲנִי תְּקוּעָה עִם הַזֶּרֶם שֶׁלֹּא יוֹצֵא, אוּלַי אֶהְיֶה אֵשֶׁת עֲסָקִים כָּמוֹהוּ, מַה נּוֹרָא כָּל כָּךְ בְּכָל זֶה? אַחֲרֵי שֶׁהִדִּיחוּ אוֹתוֹ מֵהַנְּשִׂיאוּת, אַחֲרֵי כָּל הַמַּעֲשִׂים הָרָעִים הוּא פָּנָה לַעֲסָקִים וְעָשָׂה הַרְבֵּה כֶּסֶף. 
------------------
זִילְבֵּרְס נִגַּשׁ אֵלֶיהָ וְלִקֵּק אוֹתָהּ בִּלְשׁוֹנוֹ מִשְּׂמֹאל, הִבִּיט בָּהּ בְּעֵינַיִם עֲגֻלּוֹת עִם עַפְעַפֵּי זָהָב וְלָחַשׁ: "הַכִּירִי, שְׁמִי הָאֲמִתִּי מִינְדֶרְהָאם." וּוִילְבֵּרְס הִתְקָרֵב אֵלֶיהָ וְלִקֵּק אוֹתָהּ בִּלְשׁוֹנוֹ מִיָּמִין וְהִבִּיט בָּהּ בְּעֵינַיִם עֲגֻלּוֹת עִם עַפְעַפֵּי זָהָב וְלָחַשׁ: "הַכִּירִי, שְׁמִי הָאֲמִתִּי לוֹלֶרְהָאם."
"וִילְבֵּרְס וְזִילְבֵּרְס, מִינְדֶרְהָאם וְלוֹלֶרְהָאם," לָחֲשָׁה אָמוֹרִי, "אֲנִי לֹא מַאֲמִינָה."

------------------
בָּעִתּוֹנִים לֹא קָרְאוּ לָהֶן דְּרָקוֹנִים, כִּי מוּבָן שֶׁאִישׁ לֹא מַאֲמִין בִּדְרָקוֹנִים בְּיָמֵינוּ – וּבְכָל אֹפֶן, הָעִתּוֹנִים לֹא רָצוּ שֶׁאִישׁ יַחְשֹׁב שֶׁהֵם טִפְּשִׁים עַד כְּדֵי כָּךְ שֶׁהֵם מַאֲמִינִים בְּאַגָּדוֹת. תְּחִלָּה דֻּבַּר עַל דְּרָקוֹנִים אֲחָדִים, אֲבָל בְּתוֹךְ שָׁבוּעַ-שְׁבוּעַיִם הָאָרֶץ פָּשׁוּט מָלְאָה דְּרָקוֹנִים בְּכָל הַגְּדָלִים, וּמִדֵּי פַּעַם הָיָה אֶפְשָׁר לִרְאוֹת אוֹתָם עָפִים בִּנְחִילִים כְּשֶׁל דְּבוֹרִים. 
------------------
"בֶּטַח שֶׁאֲנַחְנוּ מַאֲמִינִים. אַתְּ לֹא מְבִינָה, אֵפ, שֶׁבְּדִיּוּק בִּגְלַל זֶה נוּכַל לְהָעִיר אוֹתוֹ? אִי אֶפְשָׁר לְהָעִיר אֲנָשִׁים אִם אַתָּה לֹא מַאֲמִין בָּהֶם, נָכוֹן?"
אֵפִי אָמְרָה שֶׁלֹּא, אֲבָל אֵיפֹה יוּכְלוּ לִמְצֹא אֶת ג'וֹרְג' הַקָּדוֹשׁ?
"אֲנַחְנוּ חַיָּבִים לָלֶכֶת וּלְחַפֵּשׂ," אָמַר הָארִי בְּאֹמֶץ. "אַתְּ צְרִיכָה לִלְבּשׁ גְּלִימָה חֲסִינַת דְּרָקוֹנִים עֲשׂוּיָה מֵחֹמֶר כְּמוֹ שֶׁל הַוִּילוֹנוֹת, וַאֲנִי אֶמְרַח אֶת עַצְמִי בְּרַעַל דְּרָקוֹנִים וְ-"

------------------
וְאָז תָּלְתָה אֶת כֻּלָּן עַל חֶבֶל כְּבִיסָה לְהִתְיַבֵּשׁ בַּשֶּׁמֶשׁ.
שָׁם נִשְׁאֲרוּ הַבֻּבּוֹת תְּלוּיוֹת כָּל הַיּוֹם כֻּלּוֹ, הִתְפַּתְּלוּ וְהִתְנוֹעֲעוּ הֵנָּה וָהֵנָּה בָּרוּחַ.
∗
"הִיא קִרְצְפָה לִי אֶת הַפָּנִים כָּל כָּךְ חָזָק עַד שֶׁהַחִיּוּךְ כִּמְעַט נִמְחַק לִי!" אָמְרָה סְמַרְטוּתִי לְאַחַר שְׁתִיקָה אֲרֻכָּה.

------------------
יַקִּירַי, זוֹ שְׁאֵלָה מִסּוּג הַשְּׁאֵלוֹת הַטִּפְּשִׁיּוֹת שֶׁאַתֶּם, יְלָדִים, תָּמִיד שׁוֹאֲלִים. בְּכָל מִקְרֶה, וְרַק הַפַּעַם, לֹא אִכְפַּת לִי לְסַפֵּר לָכֶם.
אִמָּא אָמְרָה, "הוֹ, יַקִּירַי, יַקִּירַי, אַתֶּם בְּסֵדֶר – אַתֶּם בְּסֵדֶר! יְלָדִים שׁוֹבָבִים – אֵיךְ יְכָלְתֶּם לִהְיוֹת כָּל כָּךְ לֹא מְמֻשְׁמָעִים? לְכוּ לִישֹׁן מִיָּד."

------------------
הַסֵּפֶר נִפְתַּח לִרְוָחָה, כִּמְעַט בָּאֶמְצַע, בְּעַמּוּד שֶׁבְּתַחְתִּיתוֹ הָיָה כָּתוּב "הִיפּוֹגְרִיף", וְלִפְנֵי שֶׁלָּיונֵל הִסְפִּיק לִרְאוֹת מָה מְצֻיָּר בַּתְּמוּנָה, רִפְרְפוּ שְׁתֵּי כְּנָפַיִם עֲנָקִיּוֹת וְנִשְׁמְעוּ רְקִיעַת פְּרָסוֹת וּנְהָמָה מְתוּקָה, רַכָּה וִידִידוּתִית, וּמִן הַסֵּפֶר יָצָא סוּס לָבָן יְפֵהפֵה בַּעַל רַעֲמָה לְבָנָה אֲרֻכָּה-אֲרֻכָּה וְזָנָב לָבָן אָרֹךְ-אָרֹךְ וּכְנָפַיִם אַדִּירוֹת כְּכַנְפֵי בַּרְבּוּר וְהָעֵינַיִם הָרַכּוֹת וְהַיָּפוֹת בָּעוֹלָם, וְהוּא עָמַד שָׁם
------------------
סְבִיבוֹ, לַמְרוֹת הַשָּׁעָה הַמְּאֻחֶרֶת, הִתְקַהֲלוּת גְּדוֹלָה. אַךְ הַפִּיל לֹא שָׂם לֵב אֵלֶיהָ כְּלָל: הוּא רוֹאֶה מְאוֹת אֲנָשִׁים בַּקִּרְקָס בְּכָל יוֹם. רַק פַּעַם אַחַת קָרָה שֶׁהִתְרַגֵּז קַלּוֹת. פִּרְחָח אַחַד קָרַב לְרַגְלָיו וְהִתְחִיל לְהִשְׁתּוֹלֵל כְּדֵי לְשַׁעְשֵׁעַ אֶת הָאֲסַפְסוּף. שָׁלֵו וְרָגוּעַ הֵסִיר הַפִּיל אֶת כּוֹבָעוֹ שֶׁל הַפִּרְחָח מֵרֹאשׁוֹ בְּעֶזְרַת הַחֵדֶק וְזָרַק אוֹתוֹ מֵעֵבֶר לַגָּדֵר הַשְּׁכֵנָה שֶׁהָיְתָה מְכֻסָּה בְּמַסְמְרִים.

------------------
עֶרֶב אֶחָד אָמַר עֲטַלֵּף, "יֵשׁ תִּינוֹק בַּמְּעָרָה. הוּא חָדָשׁ וּוָרֹד וּשְׁמַנְמַן וְקָטָן, וְהָאִשָּׁה אוֹהֶבֶת אוֹתוֹ מְאוֹד."
"אֲהָהּ!" אָמַר הֶחָתוּל, שֶׁהִקְשִׁיב רֹב קֶשֶׁב. "אֲבָל מָה אוֹהֵב הַתִּינוֹק?"
"הוּא אוֹהֵב דְּבָרִים רַכִּים שֶׁמְּדַגְדְּגִים," אָמַר הָעֲטַלֵּף. "הוּא אוֹהֵב לְחַבֵּק דְּבָרִים חֲמִימִים כְּשֶׁהוּא הוֹלֵךְ לִישֹׁן. הוּא אוֹהֵב שֶׁמְּשַׂחֲקִים אִתּוֹ. הוּא אוֹהֵב אֶת כָּל הַדְּבָרִים הָאֵלֶּה."
"אֲהָהּ!" אָמַר הֶחָתוּל, שֶׁהִקְשִׁיב רֹב קֶשֶׁב. "הִגִּיעַ הָרֶגַע."

------------------
כָּךְ אוֹ כָּךְ, הַתַּקְרִית לֹא תְּחוֹלֵל נֶזֶק גָּדוֹל, כִּי אִישׁ לֹא יְגַלֶּה לְעוֹלָם שֶׁהַזְּמַן נֶעֱצַר לְמֶשֶׁךְ כְּשָׁלוֹשׁ שָׁעוֹת."
"בְּסֵדֶר," אָמַר גִ'ים בְּעַלִּיזוּת, "הִבְטַחְתָּ לֹא לִקְצֹר אוֹתִי, לָכֵן אֲשַׁחְרֵר אוֹתְךָ." אֲבָל הָיְתָה לוֹ תְּחוּשָׁה שֶׁכַּאֲשֶׁר יַחְזְרוּ לְחַיִּים, יִהְיוּ כַּמָּה אֲנָשִׁים בָּעֲיָרָה שֶׁיַּחְשְׁדוּ שֶׁהַזְּמַן עָמַד מִלֶּכֶת.

------------------
לְמִשְׁמַע הַדְּבָרִים מָחֲאוּ כָּל שְׁאַר הַבֻּבּוֹת כַּפַּיִם וְצָעֲקוּ, "הֵידָד! סְמַרְטוּתִי תִּהְיֶה הַמַּנְהִיגָה שֶׁלָּנוּ!"
סְמַרְטוּתִי הָיְתָה גֵּאָה מְאוֹד בָּאֵמוּן וּבָאַהֲבָה שֶׁכָּל שְׁאַר הַבֻּבּוֹת רָחֲשׁוּ לָהּ, וְאָמְרָה שֶׁהִיא תִּשְׂמַח מְאוֹד לִהְיוֹת הַמַּנְהִיגָה.
"אַחֲרַי!" הִיא קָרְאָה, וְרַגְלֶיהָ הַמִּתְנַדְנְדוֹת נָשְׂאוּ אוֹתָהּ בְּצַעַד נִמְרָץ עַל פְּנֵי רִצְפַּת הַחֶדֶר.

------------------
וְאָז הִיא תָּפְסָה אֶת מוֹלִי הַקְּטַנָּה הַיְּרֻקָּה וְהַיּוֹקֶדֶת וְהֵרִימָה אוֹתָהּ בָּאֲוִיר.
"אָבוּד לָךְ, מוֹלִי!" אָמְרָה מוֹלִי הַקְּטַנָּה הַיְּרֻקָּה וְהַיּוֹקֶדֶת. "אַתְּ הֶחְזַרְתְּ אוֹתִי אִתָּךְ! אֲנִי שֶׁלָּךְ! אֲנִי לֹא זָזָה מִפֹּה!"

------------------
לְאַחַר הָאֲרוּחָה נִלְקְחוּ הַבֻּבּוֹת הַבַּיְתָה, אִמָּא הַקְּטַנָּה הִבְרִישָׁה אֶת שְׂעָרָן וְהִלְבִּישָׁה אוֹתָן בְּפִּיגָ'מוֹת וּבְכֻתּוֹנוֹת לַיְלָה נְקִיּוֹת.
וְאָז הִיא הִשְׁכִּיבָה אוֹתָן בַּמִּטּוֹת שֶׁלָּהֶן, נָתְנָה לְכָל אַחַת מֵהֶן נְשִׁיקַת לַיְלָה טוֹב וְיָצְאָה עַל הַבְּהוֹנוֹת מֵהַחֶדֶר.

------------------
"אַל תִּהְיִי טִפְּשֹׁנֶת," אָמַר הָארִי, "הֲרֵי לֹא שָׁכַחְתְּ אֶת שִׁבְעַת הַקְּדוֹשִׁים הַגִּבּוֹרִים וְאֶת כָּל הַנְּסִיכִים. אֲנָשִׁים שֶׁעוֹמְדִים לִהְיוֹת מְשַׁחְרְרֵי הַמַּמְלָכָה לְעוֹלָם לֹא צוֹרְחִים וְאוֹמְרִים שֶׁהֵם רוֹצִים הַבַּיְתָה."
"וְזֶה מָה שֶׁאֲנַחְנוּ?" שָׁאֲלָה אֵפִי, "כְּלוֹמַר, מְשַׁחְרְרִים?"
"חַכִּי וְתִרְאִי," אָמַר אָחִיהָ, וְהֵם הִמְשִׁיכוּ בְּדַרְכָּם.

------------------
הַפְּנִימִיָּה הַמֻּבְחֶרֶת סָגְרָה אֶת שְׁעָרֶיהָ.
זְמַן חָלַף, אַךְ לֹא הִגִּיעוּ כָּל חֲדָשׁוֹת בְּנוֹגֵעַ לַנְּסִיכוֹת הָאֲבוּדוֹת.
הַמֶּלֶךְ מָצָא נֶחָמָה מוּעָטָה בָּעֻבְדָּה שֶׁחָסוּ עַל חַיָּיו שֶׁל יַלְדּוֹ הָאַחֵר, הַנָּסִיךְ דֵנִיס. דֵנִיס אָמְנָם הָיָה בְּסֵדֶר גָּמוּר וְיֶלֶד קָטָן וְנֶחְמָד בְּדַרְכּוֹ, אַךְ יֶלֶד אֵינוֹ יַלְדָּה.

------------------
דּוֹן דֹּב שׁוֹאֵל אֵיךְ; וְדוֹן אַרְנָב עוֹנֶה שֶׁהוּא מְגָרֵשׁ תָּ'עוֹרְבִים מֵחֶלְקַתַ'בָּטְנִים שֶׁל דּוֹן שׁוּעָל. אַחַר כָּךְ הוּא שׁוֹאֵל אֶת דּוֹן דֹּב אִם לֹא מִתְחַשֵּׁק לוֹ לַ'רְוִיחַ דּוֹלָר לְשָׁעָה, 'פְּנֵי שֶׁיֵּשׁ לוֹ מִשְׁפָּחָה גְּדוֹלָה וִילָדִים שֶׁהוּא מֻכְרָח לַ'שְׁגִּיחַ עֲלֵיהֶם, וְדוֹן דֹּב יָכוֹל לִהְיוֹת דַּחְלִיל נֶהֱדָר, מַשֶּׁהוּ יוֹצֵא מֵהַכְּלָל. דּוֹן דֹּב עוֹנֶה שֶׁהוּא מַסְכִּים לְקַבֵּל תַּ'גּ'וֹבּ, וְאָז דּוֹן אַרְנָב מַרְאֶה לוֹ אֵיךְ לְכוֹפֵף תָּ'עָנָף. 
------------------
בְּגִיל שְׁתֵּים-עֶשְׂרֵה בִּקֵּר לָרִאשׁוֹנָה בַּמִּזְרָח, שֶׁבּוֹ הִתְגּוֹרֵר דּוֹדוֹ צַ'רְלְס, אֲחִי אָבִיו. מִטֶּבַע הַדְּבָרִים הֵבִיא אִתּוֹ אֶת הַלָּסוֹ שֶׁלּוֹ, כִּי הִתְגָּאָה בַּזְּרִיזוּת שֶׁבָּהּ הִשְׁלִיךְ אוֹתוֹ, וְרָצָה לְהַרְאוֹת לְדוֹדָנָיו מָה קָאוּבּוֹי מְסֻגָּל לַעֲשׂוֹת.

------------------
אַחַר כָּךְ הֵחֵלָּה אֵפִי לִבְכּוֹת, וְהִיא כָּרְכָה אֶת יָדֶיהָ סְבִיב צַוָּארוֹ שֶׁל ג'וֹרְג' הַקָּדוֹשׁ כְּכָל שֶׁרַק יָכְלָה, כִּי גַּב הַשַּׁיִשׁ שֶׁלּוֹ הָיָה רָחָב מְאוֹד, וְהִיא נָשְׁקָה לִפְנֵי הַשַּׁיִשׁ וְאָמְרָה, "הוֹ, ג'וֹרְג' הַקָּדוֹשׁ הַיָּקָר, הַטּוֹב וְהַמֵּיטִיב, אָנָּא, הִתְעוֹרֵר וַעֲזֹר לָנוּ."
וּבְאוֹתוֹ הָרֶגַע פָּקַח ג'וֹרְג' הַקָּדוֹשׁ אֶת עֵינָיו בְּיַשְׁנוּנִיּוּת וְהִתְמַתֵּחַ וְאָמַר, "מָה קָרָה, יַלְדָּה קְטַנָּה?"

------------------
אֲבָל אֲנִי לֹא יְכוֹלָה כִּי הִיא, אִמָּא שֶׁלִּי – לֹא יֵאָמֵן זוֹ חֻצְפָּה וַחֲדִירָה לִרְשׁוּת הַפְּרָט וּמָה עוֹד אֶפְשָׁר לוֹמַר – הִיא מִתְיַשֶּׁבֶת בְּאַדְנוּת פּוֹלְשָׁנִית, בְּרֹחַב לֵב שֶׁל מִי שֶׁלֹּא אִכְפַּת לָהּ, עַל הָאַסְלָה הַשְּׁנִיָּה.
יֵשׁ לָהּ נוֹכְחוּת שֶׁאֵינָהּ זְקוּקָה לְמִלִּים. 
------------------
אָז קָמָה מוֹלִי מֵחֵיקוֹ שֶׁל יַנְשׁוּף הַיְּדִידוּת וְרָצָה הַחוּצָה אֶל הַשֶּׁלֶג. הִיא הִפְנְתָה אֶת הַגַּב לַמְּדוּרָה וְעָצְמָה חָזָק אֶת הָעֵינַיִם וְכִסְּתָה אוֹתָן בְּכַפּוֹת הַיָּדַיִם וְאָמְרָה, "הַאִם אַתָּה תִּקַּח אוֹתִי, יַנְשׁוּף לֹא-תּוּכְלִי-לִרְאוֹת-אוֹתוֹ-כְּשֶׁתַּבִּיטִי?"

------------------
"אַתָּה לֹא אַבָּא שֶׁלִּי!" אָמְרָה מוֹלִי. "אַבָּא שֶׁלִּי גָּר בְּסַן פְרַנְסִיסְקוֹ." הִיא חָצְתָה בְּרִיצָה אֶת הַגַּג לְעֵבֶר הָאֲרֻבָּה.
"אֲנִי הָאַהֲבָה שֶׁל אִמָּא שֶׁלָּךְ לְאַבָּא שֶׁלָּךְ!" אָמַר הָאִישׁ וְרָץ אַחֲרֶיהָ. "תַּחְזִירִי אוֹתִי אִתָּךְ!"
"לֹא לֹא לֹא לֹא לֹא לֹא לֹא לֹא! מִמֶּנָּה לֹא נִפְטְרוּ, אַתָּה מְשַׁקֵּר! אֲנִי מַחְזִירָה אִתִּי רַק אֶת הַכּוֹבַע הָאָדֹם!" אָמְרָה מוֹלִי וְקָפְצָה לְמַטָּה בָּאֲרֻבָּה.

------------------
חָזָק חָזָק וְאַחַר כָּךְ הִצִּיגָה אֶת עַצְמָהּ בִּפְנֵי מַר זוּם, "נָעִים מְאוֹד.
פְּנִינָה. אֲנִי מְאוֹד מוֹדָה לְךָ, אֲדוֹנִי. הָיִיתִי כָּל כָּךְ מֻדְאֶגֶת. מַזָּל שֶׁיֵּשׁ
עוֹד בָּעוֹלָם אֲנָשִׁים שֶׁמּוּכָנִים לִדְאֹג לְעוֹד מִישֶׁהוּ חוּץ מִלְּעָצְמָם."

פִּינִי הַקָּטָן הֶחְזִיק בְּיָדוֹ הַשְּׂמָאלִית אֶת מַר זוּם וּבַיְּמָנִית אֶת
פְּנִינָה, וּשְׁלָשְׁתָּם הָלְכוּ לְאֹרֶךְ הַחוֹף וְהִבִּיטוּ בַּקַּרְחוֹנִים שֶׁזִּמְזְמוּ:
"מָה שֶׁנִּרְאֶה לָעַיִן
זֶה רַק הַקָּצֶה הַקַּר,

------------------
יוֹם אֶחָד יָצְאוּ דּוֹן אַרְנָב, וְדוֹן שׁוּעָל, וְדוֹן דְּבִיבוֹן, וְדוֹן דֹּב – חֲבוּרָה שְׁלֵמָה וַ'גוּנָה – לַעֲדֹר חֶלְקַת'דָמָה בִּשְׁבִיל לִשְׁתֹּל בָּהּ יְרָקוֹת. הַשֶּׁמֶשׁ 'תְחִילָה לִהְיוֹת יוֹתֵר וְיוֹתֵר חַמָּה, וְדוֹן אַרְנָב – הוּא'תְחִיל לִהְיוֹת יוֹתֵר וְיוֹתֵר עָיֵף; אֲבָל הוּא'מְשִׁיךְ לַ'בֹד, 'פְּנֵי שֶׁהוּא לֹא רָצָה שֶׁמִּישֶׁהוּ יִקְרָא לוֹ עַצְלָן אוֹ בַּטְלָן. 
------------------
אָמְנָם הַצִּפּוֹרִים בַּשָּׂדֶה קְצָת גִּחֲכוּ, אַךְ הוּא הִתְעַלֵּם מֵהֶן וּבְרֹב חֲשִׁיבוּת יָצָא לַדֶּרֶךְ עִם חוּטְחוּטוֹן. בַּדֶּרֶךְ הֵם גִּלְגְּלוּ שִׂיחָה נְעִימָה מְאוֹד, וְנַפְשׁוֹתֵיהֶם נִקְשְׁרוּ. בַּלֵּילוֹת נִרְדְּמוּ בְּדֶרֶךְ כְּלָל בֵּין הַשִּׁבּוֹלִים, וְהַחַיָּט קָשַׁר אֶת עַצְמוֹ בְּחוּט לַדַּחְלִיל, שֶׁהָיָה כָּבֵד יוֹתֵר, כְּדֵי שֶׁהָרוּחַ לֹא תִּשָּׂא אוֹתוֹ שׁוּב בָּאֲוִיר. 
------------------
לְבַסּוֹף הִתְנַעֲרָה וּפָנְתָה אֶל הַחֲנוּת הַגְּדוֹלָה בְּיוֹתֵר בְּאֶרֶץ הַפֵיוֹת.

------------------
קִיאוֹ חָזַר לְבַדּוֹ אֶל הַכְּפָר, וְגוּאִי שָׁאַל אוֹתוֹ בִּפְלִיאָה: "הֵיכָן אַחַי?"
"אֲנִי לֹא יוֹדֵעַ," הֵשִׁיב קִיאוֹ. "לָקַחְתִּי אוֹתָם רָחוֹק, וְהֵם נִשְׁאֲרוּ בַּמָּקוֹם שֶׁבּוֹ הִשְׁאַרְתִּי אוֹתָם."
גוּאִי רָצָה לִשְׁאֹל שְׁאֵלוֹת נוֹסָפוֹת, אֲבָל קְבוּצָה נוֹסֶפֶת שֶׁל שְׁחֹרִים הִמְתִּינָה בְּקֹצֶר רוּחַ לָרְכִיבָה עַל גַּבּוֹ שֶׁל הַהִיפּוֹפּוֹטָם הַצּוֹחֵק. הֵם שִׁלְּמוּ אֶת הַמְּחִיר וְעָלוּ וְהִתְיַשְּׁבוּ, וְזֶה שֶׁיָּשַׁב לְפָנִים אָמַר: "רוּץ, שׁוֹכֵן-בֹּץ, רוּץ!"

------------------
אִסְפוּ נָא חִישׁ חֹמֶר וּבֹץ בַּיָּדַיִם
וְסִתְמוּ אֶת נִקְבֵי הַמִּסְנֶנֶת חַת-שְׁתַּיִם;
הַחֹרִים יִסָּתְמוּ, לֹא יָנוּסוּ הַמַּיִם,
דּוֹן שׁוּעָל לֹא יַחְשׂף לְמוּלְכֶם הַשִּׁנַּיִם.
חַת-שְׁתַּיִם הֵם קָפְצוּ, הָאַרְנְבוֹנִים הַקְּטַנִּים, וְהֵם סָתְמוּ תַּ'חֹרִים שֶׁלַּ'מִּסְנֶנֶת שֶׁהִיא לֹא תִּדְלֹף, וְ'חַר כָּךְ הֵם הֵבִיאוּ תַּ'מַּיִם לְדוֹן שׁוּעָל. 
------------------
וְאָז פָּתְחָה אֵפִי אֶת בֶּרֶז הַגֶּשֶׁם כִּמְעַט עַד הַסּוֹף, וְהַדְּרָקוֹנִים הִתְפַּתְּלוּ פָּחוֹת עַכְשָׁו, וּלְאַט-לְאַט כַּמָּה מֵהֶם נִשְׁכְּבוּ בְּשֶׁקֶט, כָּךְ שֶׁהַיְּלָדִים הֵבִינוּ שֶׁהַמַּיִם כִּבּוּ אֶת הָאֵשׁ שֶׁבְּתוֹכָם וְעַכְשָׁו הֵם מֵתִים, וְאָז הֵם סוֹבְבוּ אֶת בֶּרֶז הַבָּרָד חֲצִי סִיבוּב כִּי פָּחֲדוּ לִשְׁבֹּר חַלּוֹנוֹת שֶׁל אֲנָשִׁים – וְאַחֲרֵי זְמַן-מָה לֹא נִרְאוּ עוֹד דְּרָקוֹנִים מִתְנוֹעֲעִים.
וְאָז הֵבִינוּ הַיְּלָדִים שֶׁהֵם בֶּאֱמֶת מְשַׁחְרְרֵי הַמַּמְלָכָה.

------------------
אָז שָׂמְחוּ וְהִתְהוֹלְלוּ כָּל בְּנֵי הַשֵּׁבֶט וְשִׁבְּחוּ אֶת גְלִינְקוֹמוֹק הָאַדִּיר, שֶׁנָּהַג מִנְהַג רֵעוּת בִּבְנָהּ שֶׁל מַלְכָּתָם. וְכַאֲשֶׁר הִגִּיעַ הַיּוֹם שֶׁבּוֹ נִדְרַשׁ שִׂמְחוֹנִי לְהַסְגִּיר אֶת עַצְמוֹ לָאָדָם הַשָּׁחֹר, נִפְרְדוּ מִמֶּנּוּ כֻּלָּם בִּנְשִׁיקָה בְּלִי צֵל שֶׁל חֲשָׁשׁ לִשְׁלוֹמוֹ.
קִיאוֹ הָלַךְ לְדַרְכּוֹ וְרוּחוֹ טוֹבָה עָלָיו, וְהֵם שָׁמְעוּ אוֹתוֹ צוֹחֵק "גָּאק-אָק-אָק-אָק" עוֹד זְמַן רַב לְאַחַר שֶׁנֶּעֱלַם בִּסְבַךְ הַגּ'וּנְגֶּל.

------------------
סְמַרְטוּתִי חָשְׁבָה וְחָשְׁבָה זְמַן-מָה, וְאָז קָפְצָה וְאָמְרָה, "יֵשׁ לִי רַעְיוֹן!" וְנִגְּשָׁה וְלָקְחָה אֶת גֵ'ק הַמְּקַפֵּץ וְקֵרְבָה אוֹתוֹ אֶל הַדֶּלֶת. גֵ'ק הֶחְלִיק אֶת הַמַּקֵּל שֶׁלּוֹ אֶל מַפְתֵּחַ הַמַּנְעוּל וּפָתַח אֶת הַדֶּלֶת.
וְאָז הָדְפוּ הַבֻּבּוֹת וְדָחֲפוּ, וְהַדֶּלֶת נִפְתְּחָה בִּתְנוּפָה.
אֵיזוֹ מְהוּמָה! אֵיזוֹ עֲרֵמָה! כָּל אַחַת מֵהֶן הִשְׁתּוֹקְקָה לְהַגִּיעַ רִאשׁוֹנָה אֶל הַמַּמְתַּקִּים, וְכָךְ הִתְגַּלְגְּלוּ כֻּלָּן וְנֶעֶרְמוּ זוֹ עַל גַּבֵּי זוֹ.

------------------
"זֶה סוּס, זֹאת קָנָרִי, זֶה רוֹבֶה… הִנֵּה כְּלוּב עִם צִפּוֹר, מַרְאָה, תַּנּוּר, אֵת, עוֹרֵב… וְהִנֵּה, תִּרְאֶה, זֶה פִּיל! הוּא בִּכְלָל לֹא נִרְאֶה כָּזֶה, נָכוֹן? פִּילִים יְכוֹלִים לִהְיוֹת כָּל כָּךְ קְטַנִּים, טוֹמִי?"
טוֹמִי לֹא חוֹשֵׁב שֶׁיֵּשׁ בָּעוֹלָם פִּילִים קְטַנִּים כָּל כָּךְ. לְמַעֲשֶׂה, הַתְּמוּנָה לֹא מוֹצֵאת חֵן בְּעֵינָיו בִּכְלָל. הוּא תּוֹפֵס בְּאֶצְבָּעוֹ אֶת קְצֵה הַדַּף וּמַעֲבִיר עַמּוּד.

------------------
מִיָּד עִם כְּנִיסָתוֹ לַמְּבוֹאָה פָּרַץ ווֹלוֹדְיָה בִּבְכִי וְנָפַל עַל צַוָּארָהּ שֶׁל אִמּוֹ. הַבָּנוֹת הִרְהֲרוּ בְּרַעַד וּבְאֵימָה בְּמָה שֶׁקָּרָה זֶה עַתָּה, שֶׁכֵּן שָׁמְעוּ אֶת אַבָּא מוֹבִיל אֶת ווֹלוֹדְיָה וְאֶת עֲדָשִׁימוֹב לַחֲדַר הָעֲבוֹדָה שֶׁלּוֹ וּמַאֲרִיךְ שָׁם בְּשִׂיחָה עִמָּם; גַּם אִמָּא דִּבְּרָה וּבָכְתָה.

------------------
"אֲנִי בְּעַצְמִי לֹא יוֹדֵעַ, מָאשִׁינְקָה… רַק שֶׁנִּדְמֶה לִי שֶׁהַיּוֹם לִקְרַאת עֶרֶב בֶּאֱמֶת אָבִיא אֵלֵינוּ לְכָאן פִּיל אֲמִתִּי."
אִשְׁתּוֹ מַבִּיטָה בּוֹ בִּדְאָגָה.
"יַקִּירִי, אַתָּה חָשׁ בְּטוֹב? לֹא כּוֹאֵב לְךָ הָרֹאשׁ? אוּלַי לֹא יָשַׁנְתָּ טוֹב?"
"לֹא יָשַׁנְתִּי בִּכְלָל," הוּא עוֹנֶה בְּרֹגֶז. "אֲנִי רוֹאֶה שֶׁאַתְּ רוֹצֶה לִשְׁאֹל אוֹתִי אִם הִשְׁתַּגַּעְתִּי. בֵּינְתַיִם לֹא. לְהִתְרָאוֹת! הַכֹּל יִתְבַּהֵר בָּעֶרֶב."
הוּא טוֹרֵק בְּחָזְקָה אֶת דֶּלֶת הַכְּנִיסָה וְנֶעֱלָם.

4


------------------
לְמַעַן הָאֱמֶת, אִיסִיס לֹא כָּל כָּךְ יָדְעָה מָה לַעֲשׂוֹת. עַל כֵּן פָּשׁוּט יָשְׁבָה לָהּ וְקָלְעָה אֶת שְׂעַר רֹאשָׁהּ לְצַמּוֹת.
"מָה זֶה?" הִתְפַּעֲלוּ אַרְבַּע נָשִׁים שֶׁעָבְרוּ בַּחוֹף, "אֵיזוֹ תִּסְרֹקֶת מְשֻׁנָּה וּמַדְהִימָה," כִּי לְמַרְבֵּה הַפֶּלֶא, נְשׁוֹת פֵנִיקְיָה לֹא רָאוּ צַמּוֹת מֵעוֹדָן.
"הוֹ, זֶה פָּשׁוּט מְאוֹד," אָמְרָה אִיסִיס. "דְּרוּשָׁה רַק סַבְלָנוּת. אִם תִּרְצוּ, אֲלַמֵּד אֶתְכֶן."

------------------
