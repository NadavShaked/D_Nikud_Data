וְיוֹסֵף דִּמָּה לִשְׁמוֹעַ מִשְּׂפָתָיו הָרוֹעֲדוֹת כַּדְּבָרִים הָאֵלֶּה: “הַכֹּל צָפוּי, אֵין נִסְתָּר מִנֶּגֶּד עֵינַי, הִנֵּה יָדַעְתִּי גַּם אֵת אֲשֶׁר קָרְךָ לִפְנֵי בוֹאִי”.

------------------
וַתֹּאמֶר דְּבוֹרָה בְּלִבָּהּ: “אֵלְכָה נָא וְאָחֹם אֶת בְּשָׂרִי לְאוֹר הַלֶּהָבָה הַבּוֹעֶרֶת שָׁם, כִּי קַר לִי מְאֹד…” וַתַּעַל עַל הַגִּבְעָה, וַתַּרְא וְהִנֵּה מְדוּרַת עֵצִים גְּדוֹלָה בּוֹעֶרֶת בָּאֵשׁ, וּמִסָּבִיב לָהּ עַל שְׁתֵּים עֶשְׂרֵה אֲבָנִים יוֹשְׁבִים שְׁנֵים עָשָׂר אַחִים גְּדוֹלִים וְרָמִים כַּעֲנָקִים, אֲשֶׁר שְׁמוֹתֵיהֶם כִּשְׁמוֹת שְׁנֵים עָשָׂר הַיְּרָחִים, וְשֵׁם אִמָּם — שָׁנָה.

------------------
— כֵּן, אִמִּי! בֵּין הַשִּׂיחִים מְצָאתִים וְגַם קְטַפְתִּים… 
— כֵּן, בֵּין הַשִּׂיחִים…וְלָמָה אַתְּ עוֹמֶדֶת? מַהֲרִי וְהָבִיאִי אוֹתָם לְעַכְסָה אֲחוֹתֵךְ, כִּי לָּהּ הֵמָּה.
— 
וַתְּמַהֵר דְּבוֹרָה וַתִּתֵּן אֶת הַדּוּדָאִים לַאֲחוֹתָהּ הָאֲהוּבָה, לְעַכְסָה.
וְהִיא — הָאַכְזְרִיָּה — לֹא נָתְנָה לָהּ תּוֹדָה, גַּם לֹא הִתְפַּלְּאָה עַל אֲשֶׁר נִקְרוּ לְפָנֶיהָ דּוּדָאִים בַּחֹרֶף, בְּיוֹם קֹר וָקֶרַח.

------------------
—לֹא, אָנֹכִי לֹא אָכַלְתִּי מִן הַשְּׁזִיפִים — הִצְטַדְּקָה דְבוֹרָה — שָׁם עַל הָעֵצִים הָיוּ שְׁזִיפִים לָרֹב, כַּחוֹל אֲשֶׁר עַל שְׂפַת הַיָּם, אַךְ אָנֹכִי לֹא נוֹעַזְתִּי לִקְטוֹף הַרְבֵּה…יָרֵאתִי…פֶּן יִקְצְפוּ עָלַי בַּעֲלֵי הַגָּן.

— הוֹי, פְּתַיָּה! — הִרְעִימָה עָלֶיהָ אִמָּהּ בְּקוֹלָהּ — לִקְטוֹף יְרֵאָה!…מִי יַאֲמִין לִדְבָרַיִךְ? …הֵן אַךְ כָּזָב תְּדַבֵּרִי… 

------------------
וּבְטֶרֶם תַּעֲבוֹרְנָה עוֹד כִּבְרַת אֶרֶץ קְטַנָּה עַל פְּנֵי הַשֶּׁלֶג, וְהִנֵּה מָעֲדוּ קַרְסֻלֵּיהֶן וְהֵנָּה כָּשְׁלוּ וְנָפָלוּ.
דְּמֵיהֶן קָפְאוּ בְקִרְבָּן נֵטֶף נֵטֶף, יְצוּרֵי גֵוָן הָלְכוּ הָלוֹךְ וָקֹר, חוּשֵׁיהֶן אָבָדוּ, נֵר נִשְׁמָתָן כָּבָתָה… 
הָאֵם וְהַבַּת שָׁכְבוּ פְּגָרִים מֵתִים…וּמַלְאַךְ יְיָ, הַסַּעַר הַמִּתְחוֹלֵל , כִּסָה אֶת גְוִיּוֹתֵיהֶן הַקָּרוֹת בְּתַכְרִיכֵי שָׁלֶג… 
כֹּה נֶעֶשְׂתָה נִקְמַת אֵל זוֹעֵם.

ה.
אַחֲרִית דָּבָר.

------------------
וַתֵּלֶךְ הַזְּקֵנָה, וַתָּבוֹא עַד כִּכַּר הַיַּעַר, וַתִּקְרָא בְקוֹל גָּדוֹל בְּלִי חָשָׂךְ : “עַכְסָה, עַכְסָה יְקִירָתִי, אַיֵּךְ??” — אַךְ אֵין קוֹל וְאֵין קָשֶׁב.
רַק הַסַּעַר עוֹדֶנּוּ מְצַפְצֵף וּמַהְגֶּה וּמְחַלֵּל בַּחֲרַכֵּי הַגְּדֵרוֹת, כְּמוֹ יִשְׂמַח לְאֵיד הָאֵם הַשַּׁכֻּלָה…וְכֹה בָאָה עַד הַגִּבְעָה, — וְהִנֵּה עַכְסָה בִתָּהּ עוֹמֶדֶת נִשְׁעֶנֶת עַל בְּרוֹשׁ קָטָן, וְהִיא מְכֻסָּה בַשֶּׁלֶג כֻּלָּהּ, וְכָל עוֹד רוּחָה בָּהּ… 

------------------
