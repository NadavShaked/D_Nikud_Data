הָאֲפֵלָה הָלְכָה וְנִתְעַבְּתָה, וּבְעוֹדֶנִי פּוֹסֵעַ הִבְחַנְתִּי לְפֶתַע בְּנֹגַהּ-אֵשׁ הַמְּהַבְהֵב לְעֻמַת הַשָּׁמַיִם, מִתּוֹךְ מַכְתֵּשׁ אֲשֶׁר בֵּין שְׁתֵּי פִּסְגוֹת-הַגִּבְעָה, שִׁעַרְתִּי כִּי בֶּן גַן מְבַשֵׁל שָׁם אֶת אֲרוּחָתוֹ עַל מְדוּרָה גְדוֹלָה, וְתָמַהְתִּי עַל שֶׁהוּא נוֹהֵג בְּחֹסֶר-זְהִירוּת שֶׁכָּזֶה.
שֶׁכֵּן, אִם אֲנִי יָכֹלְתִּי לִרְאוֹת זֹאת מִמְקוֹמִי, אֵין סָפֵק שֶׁגַם סִילְבֶר וַאֲנָשָׁיו יְגַלוּ אֶת הָאֵשׁ מִן הַמַּחֲנֶה שֶׁלָהֶם אֲשֶׁר בֵּין הַבִּצוֹת.

------------------
וְהַמַּסְקָנָה שֶׁל כָּל הַסִּפּוּר הָאָרֹךְ הַזֶּה הִיא בְּקִצוּר: אַתָּה לֹא יָכוֹל לַחֲזֹר עַכְשָׁו לַחֲבוּרָה שֶׁלְּךָ, כִּי הֵם לֹא יִרְצוּ לְקַבֵּל אוֹתְךָ.
וְאִם לֹא תִּרְצֶה לְאַרְגֵן קְבוּצָה שְׁלִישִׁית, שֶׁכָּל הַחֲבֵרִים שֶׁלָהּ יִהְיוּ אַתָּה וְאַתָּה וְרַק אַתָּה – אָז לֹא תִּהְיֶה לְךְ בְּרֵרָה אֶלָא לְהִצְטָרֵף לְקֶפְּטְן סִילְבֶר.”

------------------
הָיְתָה זוֹ הַיְּרִיָה הָרִאשׁוֹנָה שֶׁגִ’ים הוֹקִינְס שָׁמַע, שֶׁכֵּן קוֹל הַיְּרִיָה שֶׁל הָאָצִיל לֹא הִגִיעַ לְאָזְנָיו.
אִישׁ מֵאִתָּנוּ לֹא יָדַע אֶל נָכוֹן הֵיכָן בְּדִיוּק נָפַל הַפָּגָז; אַךְ אֲנִי מְשַׁעֵר כִּי הוּא חָלַף מֵעַל לְרָאשֵׁינוּ וְכִי הֶדֶף-הָאֲוִיר שֶׁלוֹ הוּא שֶׁגָרַם לְמִשְׁבַּתֵּנוּ.
הַדּוּגִית שֶׁלָנוּ הִתְחִילָה שׁוֹקַעַת – אַט אַט, תְּחִלָה בַּיַּרְכָתַיִם, אַחַר כָּךְ בְּמֶרְכָּזָהּ, עַד שֶׁטָבְעָה לַחֲלוּטִין.

------------------
לְרַגְלָיו שֶׁל אֹרֶן גָדוֹל בְּיוֹתֵר, כָּרוּךְ בְּשָׂרִיגֵי מְטַפֵּס יָרֹק, הָיָה מוּטָל שֶׁלֶד אָדָם, שֶׁקִרְעֵי לְבוּשׁ מְעַטִים עוֹטְפִים אוֹתוֹ.
צְמַרְמֹרֶת מַקְפִּיאָה אָחֲזָה בָּנוּ לַמַּרְאָה הַזֶּה.
“הוּא הָיָה מַלָח,” אָמַר ג’וֹרְג מֶרִי, אֲשֶׁר הִצְטַיֵן בְּאֹמֶץ רַב יוֹתֵר מֵחֲבֵרָיו, לְאַחַר שֶׁקָרַב אֶל הַשֶּׁלֶד וּבָדַק אֶת קִרְעֵי הַלְּבוּשׁ.

------------------
“אָה, זֶה יִהְיֶה נֶחְמָד כְּמוֹ לְגִימָה לֶחָבֵר שֶׁלִי בִּיל.”
הַבָּעַת פָּנָיו – בְּשָׁעָה שֶׁאָמַר מִלִים אֵלֶה – לֹא הָיְתָה נְעִימָה כְּלָל, וַאֲנִי סָבַרְתִּי בְּמִדָה רַבָּה שֶׁל צֶדֶק כִּי בַּרְנָשׁ זֶה טוֹעֶה, אֲפִלוּ אִם הִתְכַּוֵן לְמַה שֶׁאָמַר.
אַךְ עִנְיָן זֶה אֵינֶנוּ שַׁיָךְ לִי, אָמַרְתִּי בְּלִבִּי, וּמִלְבַד זֹאת לֹא יָדַעְתִּי כֵּיצַד לִנְהוֹג.
הָאוֹרַחַ הוֹסִיף לַעֲמֹד צָמוּד אֶל דֶלֶת-הַכְּנִיסָה, כְּשֶׁהוּא מֵצִיץ אֶל מֵעֵבֶר לַפִּנָה כְּחָתוּל הָאוֹרֵב לְעַכְבָּר.

------------------
אַךְ מִשֶׁהִגַעתִּי לְשָׁם חַשְׁתִּי פִּתְאֹם בְּסַכָּנָה חֲדָשָׁה וְקָפָאתִי עַל מְקוֹמִי בְּלֵב הוֹלֵם.
15.
שׁוֹכֵן הָאִי
הַד-קוֹלָם שֶׁל חַלוּקֵי אֲבָנִים מִדַרְדְרִים הִגִיעַ אֵלַי מִכִּווּן הַגִּבְעָה, שֶׁהָיְתָה בְּצַד זֶה תְּלוּלָה וְטַרְשִׁית; וְהָאֲבָנִים נִדַרְדְרוּ בְּדִלוּגִים וְנָפְלוּ בֵּינוֹת לָעֵצִים.
עֵינַי נִשְׁלְחוּ מִיָד לְאוֹתוֹ כִּווּן – וְגִלוּ דְמוּת מְקַפֶּצֶת בִּמְהִירוּת רַבָּה אֶל מֵאֲחוֹרֵי גִזְעוֹ שֶׁל אֹרֶן.

------------------
“וּבִגְלַל זֶה הָרוּם גָמַר אוֹתוֹ,” הוֹסִיף מֶרִי, “שָׁחוֹר… כֵּן, אֲנִי חוֹשֵׁב שֶׁהָיְתָה לוֹ נְשָׁמָה שְׁחוֹרָה.
זֹאת הַמִּלָּה הַמַּתְאִימָה.”
מֵאָז אוֹתוֹ רֶגַע, שֶׁבּוֹ גִלוּ אֶת הַשֶּׁלֶד, דִבְּרוּ הַלָּלוּ בְּקוֹלוֹת נְמוּכִים יוֹתֵר וְיוֹתֵר; עַתָּה הָיוּ מְלַחֲשִׁים כִּמְעַט בֵּינֵיהֶם וְקוֹלוֹתֵיהֶם לֹא הֵפֵרוּ כִּמְעַט אֶת הַדְּמָמָה שֶׁמִּסָבִיב.
וְאָז, לְפֶתַע פִּתְאֹם, בָּקַע וְעָלָה מִבֵּין הָעֵצִים שֶׁלְפָנֵינוּ קוֹל דַק וְרוֹטֵט, שֶׁהִרְעִיד אֶת הָאֲוִיר בְּזֶמֶר הַיָּדוּעַ כָּל-כָּךְ:

------------------
וְאָמְנָם, לְהַפְתָּעְתִי הָרַבָּה הִתְעוֹדֵד ג’וֹרְג' מֶרִי וְהֵרִים אֶת רֹאשׁוֹ.
“נָכוֹן מְאֹד,” אָמַר, “יֵשׁ לְךָ רֹאשׁ עַל הַכְּתֵפַיִם שֶׁלְּךָ, ג’וֹן, תַּאֲמִין לִי.
וַאֲנִי גַם חוֹשֵׁב שֶׁהַצֶּוֶת הַזֶּה עָלָה עַל מַסְלוּל לֹא נָכוֹן.
וּכְשֶׁאֲנִי מַתְחִיל לַחְשֹׁב עַל הָעִנְיָן הַזֶּה, אֲנִי מַגִיעַ לְמַסְקָנָה שֶׁהַקּוֹל הַזֶּה בְּאֱמֶת דוֹמֶה לְקוֹלוֹ שֶׁל פְלִינְט, וּבְכָל-זֹאת זֶה לֹא הָיָה הַקּוֹל שֶׁלוֹ מַמָשׁ.
הָיָה זֶה קוֹלוֹ שֶׁל מִישֶׁהוּ אַחֵר… לְמָשָל… שֶׁל…”

------------------
לְאַחַר רֶגַע הִתְיַגַעְתִּי כָּל-כָּךְ, עַד כִּי נֶאֱלַצְתִּי לַעֲצֹר וְלִשְׁאֹף רוּחַ, כְּשֶׁלִבִּי מְפַרְפַּר בְּקִרְבִּי כְּצִפּוֹר; אַךְ עַד מְהֵרָה לָמַדְתִּי אֶת סוֹד-הַשִּׁיוּט וְהִצְלַחְתִּי לְנַוֵט אֶת סִירַת-הַנְּצָרִים בֵּין הַגַּלִּים, כְּשֶׁרְסִיסִים נִתָּזִים מִדֵי פַּעַם עַל פָּנַי.
אַט-אַט הִתְחַלְתִּי מַשִׂיג אֶת הָאֳנִיָּה; הִנֵה כְּבָר יָכֹלְתִּי לִרְאוֹת אֶת נִצְנוּץ הַנְּחֹשֶׁת שֶׁל מוֹט-הַהֶגֶה הַמִּטַלְטֵל; אַךְ עֲדַיִן לֹא נִרְאֲתָה שׁוּם נֶפֶשׁ חַיָה עַל הַסִּפּוּן.

------------------
חֲוָיָה מְרַתֶּקֶת לֹא פָּחוֹת הָיְתָה לִרְאוֹתוֹ חוֹצֶה אֶת הַסִּפּוּן בְּמֶזֶג-אֲוִיר סוֹעֵר; הוּא מָתַח שְׁנֵי חֲבָלִים, לְסַיֵעַ לוֹ לַעֲבֹר אֶת הַמַּעֲבָרִים הָרְחָבִים — עֲגִילָיו שֶׁל ג’וֹן הָאָרֹךְ, כָּךְ הֵם נִקְרְאוּ בְּפִי כֹּל, הוּא הָיָה עוֹבֵר בִּזְרִיזוּת מִמָקוֹם אֶל מָקוֹם, לְעִתִּים נֶעֱזָר בַּקַּב, לְעִתִּים גוֹרֵר אוֹתוֹ מֵאֲחוֹרָיו בְּחֶבֶל, מִשְׁתַּדֵל בְּכָל כֹּחַ לְהִתְגַבֵּר עַל מוּמוֹ.

------------------
– אָמְרָה רִנָה – בָּאתֶם לְבַקֵר אוֹתִי בַּפַּרְדֵס? סְתָם הָלַכְנו.., – אָמַרְנוּ לָהּ, – יוֹם כָּל כָּךְ יָפֶה… יוֹם נֶהֱדָר! – אָמְרָה רִנָה, – הֵי, הַתַּרְמִיל שֶׁלִי כְּבָר מָלֵא.
הִנֵה אֵרֵד וְאֶשְׁפֹּךְ אֶת הַתַּפּוּזִים לְתוֹךְ הַמֵּיכָל הַגָּדוֹל וְאַחַר כָּךְ נֵשֵׁב וְנֹאכַל קְצָת.
עֵת לַעֲבוֹד וְעֵת לָנוּחַ… אָז יָשַבְנוּ לֶאֱכוֹל עִם רִנָה.

------------------
“הַקְשִׁיבוּ אֲנָשִׁים,” קָרָא הַקְּבַרְנִיט, “אַתֶּם שׁוֹמְעִים אוֹתִי?”
כָּל תְּשׁוּבָה לֹא בָּאָה מִמְדוֹר-הַמַּלָחִים.
“אֵלֶיךָ, אַבְרָהָם גְרֵי – אֵלֶיךָ אֲנִי מִתְכַּוֵן.”
אֵין קוֹל וְאֵין עוֹנֶה.
“גְרֵי,” חָזַר וְאָמַר סְמוֹלֶט, בְּקוֹל רָם יוֹתֵר, “אֲנִי נוֹטֵשׁ אֶת הָאֳנִיָּה, וַאֲנִי מְצַוֶה עָלֶיךָ לָלֶכֶת אַחֲרֵי הַקְּבַרְנִיט שֶׁלְּךָ.
אֲנִי יוֹדֵעַ כִּי אַתָּה אָדָם הָגוּן, וַאֲנִי מֵעֵז לוֹמַר שֶׁגַם חֲבֵרֶיךָ אֵינָם כֹּה רָעִים כְּפִי שֶׁהֵם מְדַמִים בְּנַפְשָׁם.

------------------
לְפֶתַע גִלָה כִּי סִילְבֶר וַאֲנָשָׁיו עֲלוּלִים לְהַגִיעַ לְפָנָיו אֶל מְקוֹם הַמַּטְמוֹן הָרֵיק; עַל כֵּן שָׁלַח אֶת בֶּן גַן קַל-הָרַגְלַיִם לְעֶבְרֵנוּ, כְּדֵי שֶׁיַּעֲשֶׂה כָּל שֶׁיוּכַל עַל-מְנָת לְעַכְּבֵנוּ בַּדֶּרֶךְ.

------------------
אִם יַצְלִיחוּ הַמּוֹרְדִים לַעֲבֹר אֶת הַחוֹמָה, אָמַר, הֵם יְנַסוּ לְהִשְׁתַּלֵט עַל כָּל אֶשְׁנָב-יֶרִי בִּלְתִּי מוּגָן וְיִירוּ בָּנוּ, כְּאִלוּ הָיִינוּ עַכְבָּרִים בְּמַלְכֹּדֶת.
לֹא נוֹתַר לָנוּ זְמַן רַב לְמַחֲשָׁבוֹת.
לְפֶתַע פִּתְאֹם הִדְהֲדָה מִבַּחוּץ תְּרוּעַת2 הֵידָד רָמָה, וּכְנוּפְיַת שׁוֹדְדִים קְטַנָה זִנְקָה מִן הַיַּעַר וְרָצָה הַיְשֵׁר אֶל הַדֹּפֶן הַצְּפוֹנִית שֶׁל הַחוֹמָה.

------------------
אֵין לְהַזִיל דְמָעוֹת עַל אָדָם אַמִיץ שְׁנָפַל בְּמִלוּי תַּפְקִידוֹ.”
אַחַר כָּךְ הוּא מָשַׁךְ אוֹתִי הַצִּדָה וְשָׁאַל:
“אֱמֹר לִי, דוֹקְטוֹר, בְּעוֹד כַּמָּה שָׁבוּעוֹת אֲמוּרָה הָאֲנִיָּה הַשְּׁנִיָּה לָצֵאת וּלְחַפֵּשׁ אַחֲרֵינוּ?”
הֵשַׁבְתִּי לוֹ כִּי אֵין זוֹ שְׁאֵלָה שֶׁל שָׁבוּעוֹת, אֶלָא שֶׁל חֲדָשִׁים; וְכִי אִם לֹא נָשׁוּב לִבְּרִיסְטוֹל עַד סוֹף אוֹגוּסְט יֵצֵא בְּלֶנְדְלִי לְחַפֵּשׂ אַחֲרֵינוּ.
"אֶת הַשְּׁאָר תּוּכַל לְחַשֵׁב בְּעַצְמְךָ, " אָמַרְתִּי.

------------------
שׁוּב נִפְתְּחָה אֵשׁ מִבֵּין הָעֵצִים, כַּדוּר חָדַר מִבַּעַד לְפֶתַח הַבִּקְתָּה וְנִפֵּץ אֶת רוֹבֵהוּ שֶׁל ד"ר לִיבְסִי לִרְסִיסִים.
הַמִּסְתָּעֲרִים טִפְּסוּ וְעָלוּ עַל הַגָּדֵר כְּאִלוּ הָיוּ קוֹפִים, בְּעוֹד הָאָצִיל וּגְרֵי יוֹרִים בָּהֶם שׁוּב וָשׁוּב.
שְׁלֹשָה מֵהֶם נָפְלוּ – אֶחָד צָנַח קָדִימָה, אֶל תּוֹךְ הַגְדֵרָה, וּשְׁנַיִם נָפְלוּ לְאָחוֹר; אַךְ אֶחָד מֵהֶם הָיָה כַּנִּרְאֶה יוֹתֵר מְבֹהָל מַאֲשֶׁר נִפְגָע, שֶׁכֵּן בִּן-רֶגַע עָמַד שׁוּב עַל רַגְלָיו וְנִמְלַט אֶל בֵּין הָעֵצִים.

------------------
" הוֹקִינְס," הוֹסִיף הָאָצִיל, “אֲנִי מַפְקִיִד בְּיָדֶיךָ סַמְכוּת עֲצוּמָה.”
לְמִשְׁמַע הַמִּלִים הָאֵלֶה הִתְחִיל לַחְדֹר מִין פַּחַד אֶל לִבִּי, שֶׁכֵּן – לְמַעַן הָאֱמֶת – הִרְגַשְׁתִּי עַצְמִי חַלָשׁ לְמַדַי.
וּבְכָל זֹאת, תּוֹדוֹת לְצֵרוּף-מִקְרִים מוּזָר, בָּאָה הַהַצָּלָה דַוְקָא דַרְכִּי.

------------------
הַשָּׂדֶה הָיָה מוּצָף אוֹר-יָרֵחַ, אַךְ הַבִּקְתָּה עַצְמָהּ הָיְתָה שְׁרוּיָה בַּאֲפֵלָה סְמִיכָה, הַמְּנֻמֶרֶת בְּפַסִים אֲרֻכִּים שֶׁל נֹגַהּ כָּסוּף.
מֵאֲחוֹרֵי הַבִּקְתָּה בָּעֲרָה מְדוּרָה עֲנָקִית, שֶׁאוֹרָהּ הָאַדְמוֹנִי הִוָה נִגוּד צוֹרֵם לַחִוָרוֹן הָרַךְ שֶׁל אוֹר-הַיָּרֵחַ.
שׁוּם קוֹל אוֹ בַּת-קוֹל לֹא הִגִיעוּ לֹאזְנַי, מִלְבַד אִוְשַׁת הָרוּחַ וְנַהַם הַיָּם הָרָחוֹק.
עָצַרְתִּי בִּמְקוֹמִי, כְּשֶׁלִבִּי מָלֹא תְּמִיהָה רַבָּה וְאוּלַי גַם פַּחַד קַל.

------------------
בְּשׁוּלֵי אַחַת הַשּׁוּרוֹת נִרְשַׁם תַּאֲרִיךְ וּמִתַּחְתָּיו סְכוּם כֶּסֶף, כְּמוֹ בְּסִפְרֵי חֶשְׁבּוֹנוֹת רְגִילִים; אַךְ בִּמְקוֹם מִלוֹת הֶסְבֵּר מָצָאנוּ רַק צְלָבִים שׁוֹנִים בֵּין הַשְּׁנַיִם.
בְּ-12 בְּיוּנִי 1745, לְמָשָׁל, נִרְשַׁם סְכוּם בֶּן שִׁבְעִים לִירוֹת לְחוֹבָתוֹ שֶׁל פְּלוֹנִי, וְסִימָן בֶּן שִׁשָׁה צְלָבִים צִיֵן אֶת הַסִּבָּה לְכָּךְ.
בְּמִקְרִים מְעַטִים נִרְשַׁם גַם שְׁמוֹ שֶׁל מָקוֹם, כְּגוֹן: “מוּל קָרָקַס”, אוֹ סְתָם קַוֵי-אֹרֶךְ וְקַוֵי-רֹחַב, כְּגוֹן:
1902’40“;62017’20”.

------------------
קַל וּמָהִיר כַּצְּבִי חָלַף מִגֶזַע אֶל גֶזַע, בְּרוּצוֹ עַל שְׁתַּיִם כְּבֶן-אֱנוֹשׁ, אַךְ בְּצוּרָה שוֹנָה מִכָּל אָדָם שֶׁהִכַּרְתִּי, כְּשֶׁגוּפוֹ הָרָכוּן נוֹגֵעַ כִּמְעַט בָּאֲדָמָה בִּמְרוּצָתוֹ.
וּבְכָל-זֹאת הָיָה זֶה אָדָם, עַתָּה לֹא הָיָה לִי עוֹד סָפֵק בְּכָךְ.
הִתְחַלְתִּי מַעֲלֶה בְּזִכְרוֹנִי אֶת אֲשֶׁר קָרַאתִי עַל אוֹכְלֵי אָדָם.
נִמְצֵאתִי בִּטְוָח שֶׁל קְרִיאָה לְעֶזְרָה; אַךְ עֶצֶם הָעֻבְדָה שֶׁהָיָה זֶה אָדָם, וַאֲפִלוּ פֶּרֶא, הֶחֱזִירָה אֵלַי אֶת בִּטְחוֹנִי.

------------------
“לֹא וָלֹא!” קָרְאָה הַנְּסִיכָה בְּעֹז, “גַּם אִם אָמוּת לֹא אֶהְיֶה לְךָ לְאִשָּׁה!”
“עוֹד נִרְאֶה, עוֹד נִרְאֶה,” אָמַר הָעֲנָק, בְּהִכְנִיסוֹ כְּלוּב-בַּרְזֶל אֶל תּוֹךְ הַחֶדֶר, “וּבֵינָתַיִם,” – פָּתַח אֶת דֶּלֶת הַכְּלוּב לִרְוָחָה – “תֵּשְׁבִי בַּכְּלוּב הַזֶּה,” אָמַר וְהִכְנִיס אוֹתָהּ לַכְּלוּב – “בּוֹ תֵּשְׁבִי לָךְ בְּרֹב נַחַת עַד אֲשֶׁר תְּשַׁנִּי אֶת דַּעְתֵּךְ הַסּוֹרֶרֶת וְרַבַּת-הָאִוֶּלֶת.”

------------------
“אוֹהּ,” אָמַר ג’וֹרְג', “אֲנִי רוֹאֶה שֶׁעוֹד לֹא תָּפַסְתָּ אֶת הַמַּצָב; אֲבָל אֲנַחְנוּ נִהְיֶה גְלוּיִים אִתְּךָ.
קֹדֶם כֹּל, הָפַכְתָּ אֶת הַהַפְלָגָה הַזֹּאת לְדַיְסָה אַחַת גְדוֹלָה – וְאֶת הַדָּבָר הַזֶּה לֹא תּוּכַל לְהַכְחִישׁ.
שֵׁנִית, נָתַתָּ לָאוֹיֵב לָצֵאת מֵהַמַּלְכֹּדֶת הַזֹּאת בְּחִנָם.
לָמָה הֵם רָצוּ לָצֵאת מִכָּאן? אֵין לִי מֻשָׂג, אֲבָל זֶה בָּרוּר שֶׁהֵם רָצוּ.
שְׁלִישִׁית, אַתָּה לֹא מַרְשֶׁה לָנוּ לִתְקֹף אוֹתָם.

------------------
הָיָה בָּרוּר, כִּי דָבָר לֹא יְעַכֵּב בַּעֲדָם מִלְהַפְעִיל אֶת הַתּוֹתָח.
הֵם לֹא הִקְדִישׁוּ כָּל תְּשׂוּמֶת-לֵב לַחֲבֵרָם הַנִּפְגָע, שֶׁלֹא הוֹצִיא אֶת נִשְׁמָתוֹ וְיָכֹלְתִּי לִרְאוֹתוֹ זוֹחֵל וּמִתְרַחֵק מִן הַמָּקוֹם.
“מוּכָן!” קָרָא טְרִילוֹנֵי.
“עֲצֹר!” צָעַק הַקְּבַרְנִיט וְהֵרִים אֶת יָדוֹ.
הוּא וְרֶדְרוּת נִשְׁעֲנוּ בִּמְלֹא כָּבְדָם לְאָחוֹר, עַד שֶׁשׁוּלֵי הַיַּרְכָתַיִם נָגְעוּ כִּמְעַט בַּמַּיִם.
בְּאוֹתָהּ שְׁנִיָּה מַמָשׁ הִכָּה רַעַם הַתּוֹתָח עַל אָזְנֵינוּ.

------------------
בְּתוֹךְ חוֹלוֹת-הַחוֹף, וּמִיָד אַחַר-כָךְ נָטְתָה הָאֳנִיָּה עַל צִדָהּ הַשְּׂמָאלִי, עַד שֶׁרִצְפַּת הַסִּפּוּן הִשְׁתַּפְּעָה בְּזָוִית שֶׁל אַרְבָּעִים וְחָמֵשׁ מֵעֲלוֹת וּמֵי-יָם מְלֹא הֶחָבִית חָדְרוּ פְּנִימָה מִבַּעַד לְפִתְחֵי-הַמַּיִם וְנְקְווּ בִּשְׁלוּלִית גְדוֹלָה בְּמוֹרַד הַסִּפּוּן.
שְׁנֵינוּ מָעַדְנוּ וְהִשְׁתַּטַחְנוּ אַפַּיִם אַרְצָה, כְּשֶׁאָנוּ מַחֲלִיקִים כִּמְעַט יַחַד לְעֵבֶר פִּתְחֵי הַמָּיִם.
גוּפָתוֹ הַקְּפוּאָה שֶׁל אֲדֹם-הַמִּצְנֶפֶת הֶחֱלִיקָה אַחֲרֵינוּ.

------------------
שֶׁהֲרֵי עַתָּה הוֹתַרְתִּי מֵאֲחוֹרַי שְׁנֵי אֲנָשִׁים בְּרִיאִים בִּלְבַד לִשְׁמֹר עַל הַבַּיִת; אַךְ כְּפִי שֶׁתִּלְמְדוּ מִן הַפְּרָקִים הַבָּאִים, סִיְעָה גַם הִתְחַמְקוּתִי זוֹ לְהַצָּלָתֵנוּ וּלְנִצְחוֹנֵנוּ.
פָּנִיתִי הַיְשֵׁר לְעֵבֶר חוֹפוֹ הַמִּזְרָחִי שֶׁל הָאִי, כְּדֵי לַחֲמֹק מֵעַיִן צוֹפִיָה לְעֶבְרִי מִכִּווּן הַמַּעֲגָן.
שְׁעַת הַצָּהֳרַיִם עָבְרָה מִכְּבָר, אַךְ הַשֶּׁמֶשׁ הוֹסִיפָה לְהָטִיל אֶת לַהֲטָהּ עַל הָאִי.

------------------
הוּא תֵּאֵר אֶת הָאֳנִיוֹת הַשּׁוֹנוֹת שֶׁעָבַרְנוּ עַל פְּנֵיהֶן – הַצִּיּוּד, הַמִּטְעָן, הַלְּאֹם שֶׁל כָּל אַחַת מֵהֶן – הֶרְאָה לִי כֵּיצַד הָאַחַת עוֹסֶקֶת בִּפְרִיקָה, שְׁנִיָּה בְּהַטְּעָנָה וּשְׁלִישִׁית עוֹשָׂה הֲכָנוֹת לְהַפְלָגָה; וּמִדֵי רֶגַע אוֹ שְׁנַיִם הִשְׁמִיעַ אֵיזוֹ הֲלָצָה קְטַנָה עַל סְפִינוֹת אוֹ סַפָּנִים, אוֹ חָזַר עַל בִּטוּי יַמִי, עַד שֶׁיָּדַעְתִּי אוֹתוֹ בְּעַל-פֶּה.

------------------
“אֵין בְּכֹחִי שֶׁלִּי לַעֲזֹר לָךְ, זָהֳרָה…” פָּתְחָה הַפֵיָה וְאָמְרָה, אַךְ לְמַרְאֵה עַנְנַת-הָעֶצֶב, שֶׁחָזְרָה לִשְׁכֹּן עַל פָּנֶיהָ הַקּוֹרְנִים שֶׁל הַנְּסִיכָה זָהֳרָה, מִהֲרָה וְהוֹסִיפָה: “אֲבָל נֵבֶל-קְסָמִים אֶתֵּן לָךְ, אֲשֶׁר יַעֲזֹר לָךְ לָשׁוּב אֶל אַרְמוֹן אָבִיךְ.” וּבְדַבְּרָהּ הוֹצִיאָה הַפֵיָה נֵבֶל-זָהָב קָטָן וְהוֹשִׁיטָה אוֹתוֹ לַנְּסִיכָה.

------------------
וַאֲשֶׁר לְבַעַל-הַבְּרִית הַשֵּׁנִי – הָרוֹפֵא הִבְטִיחַ לָנוּ, כִּי בְּשֶׁל הֱיוֹתָם חוֹנִים בְּלֵב בִּצוֹת וּבְלֹא תְּרוּפוֹת, לֹא יַעֲבֹר שָׁבוּעַ וּמַחֲצִיתָם יִפְּלוּ לְמִשְׁכָּב, תְּקוּפֵי קָדַחַת וּשְׁאָר מִינֵי מַחֲלוֹת.
"וְעַל כֵּן, " הוֹסִיף, “אִם הֵם לֹא יַקְדִימוּ וְיִירוּ בָּנוּ, הֲרֵי שֶׁיְמַהֲרוּ לָשׁוּב אֶל הַ’הִסְפַּנְיוֹלָה'.
אֲנִיָּה הִיא אֲנִיָּה, וַאֲנִי מַנִיחַ שֶׁהֵם יָשׁוּבוּ לִמְלֶאכֶת הַפִּירָטִיוּת.”
“הָאֲנִיָּה הָרִאשׁוֹנָה שֶׁנֶאֱלַצְתִּי לִנְטשׁ,” אָמַר קַפִיטַן סְמוֹלֶט.

------------------
זֹאת לֹא הָיְתָה אַף פַּעַם הַשִּׁיטָה שֶׁל בִּיל, וְגַם לֹא שֶׁל אֵלֶה שֶׁהִפְלִיגוּ יַחַד אִתּוֹ… וְהִנֵה, שֶׁכֹּה אֶחְיֶה, הֶחָבֵר שֶׁלִי בִּיל, עִם קְנֵה-מִשְׁקֶפֶת מִתַּחַת לַזְּרוֹעַ שֶׁלוֹ, שֶׁכָּכָה יִהְיֶה לוֹ טוֹב, אָמֵן! אַתָּה וַאֲנִי נִכָּנֵס עַכְשָׁו בַּחֲזָרָה לַחֶדֶר, יֶלֶד, וְנִתְחַבֵּא מֵאֲחוֹרֵי הַדֶּלֶת וּנְסַדֵר לְבִּילִי הַפְתָּעָה קְטַנָה – שֶׁכָּכָה יִהְיֶה לוֹ טוֹב שׁוּב-פַּעַם.”

------------------
יִשְׂרָאֵל הֶנְדְס נִשְׁעַן אֶל הַדֹּפֶן, סַנְטֵרוֹ שָׁמוּט עַל חָזֵהוּ, יָדָיו שְׁמוּטוֹת לְפָנָיו וּפָנָיו הַשְּׁחוּמִים עָטוּ גָוֶן שֶׁל חֵלֶב.
דַקוֹת אֲחָדוֹת הוֹסִיפָה הָאֳנִיָּה לְקַפֵּץ כְּסוּס-פֶּרֶא, בְּעוֹד הַמִּפְרָשִׂים נֶחְבָּטִים בְּרַעַשׁ, הַשַּׁרְשְׁרָאוֹת מִתְנַדְנְדוֹת אָנֶה וָאָנָה וְהַתְּרָנִים נֶאֱנָקִים מֵרֹב מַעֲמָסָה.
מְדֵי רֶגַע נִשְׁטָף הַסִּפּוּן בִּמְטַר רְסִיסִים, בְּעוֹד לְחִי-הַחַרְטוֹם שֶׁל הַ“הִסְפָּנִיוֹלָה” נוֹגַחַת בְּכֹחַ אֶת הַמִּשְׁבָּרִים.

------------------
הִצַבְנוּ אֶת רֶדְרוּת הַזָּקֵן בַּמַּעֲבָר שֶׁבֵּין הַתָּא וּמְדוֹר-הַמַּלָחִים וְצִיַדְנוּ אוֹתוֹ בְּאַרְבָּעָה רוֹבִים טְעוּנִים וּמִזְרָן לַהֲגָנָה.
הַנְטֶר הֶעֱבִיר אֶת הַסִּירָה אֶל מִתַּחַת לְיַרְכָתַיִם, וְג’וֹיְס וַאֲנִי הִתְחַלְנוּ מַעְמִיסִים עָלֶיהָ קֻפְסוֹת אֲבַק-שְׂרֵפָה, רוֹבִים, שַׂקִיוֹת לֶחֶם וּבִּיסְקְוִיטִים, קָתְלֵי בָּשָׂר, חֲבִיֹנֶת יֵין-שָׂרָף וְאֶת תִּיק-הָרוֹפְאִים הַיָּקָר שֶׁלִי.

------------------
“לְכָל הַשֵּׁדִים!” הִצְטַעֵק סְמוֹלֶט, “גְרֵי לֹא סִפֵּר לִי דָבָר, וַאֲנִי גַם לֹא שָׁאַלְתִּי אוֹתוֹ דָבָר.
וּמַה שֶׁיוֹתֵר, הָיִיתִי מַעְדִיף לִרְאוֹת תְּחִלָה אוֹתוֹ וְאוֹתְךָ וְאֶת הָאִי הַזֶּה נֶעְלָמִים בִּמְצוּלוֹת הַיָּם.
הִנֵה מָה אֲנִי חוֹשֵׁב עָלֶיךָ, אֲדוֹנִי.”
הִתְפָּרְצוּת זוֹ צִנְנָה כַּנִּרְאֶה אֶת לְהִיטוּתוֹ שֶׁל סִילְבֶר, וְהָרֻגְזָה הַקַּלָה שֶׁהָיָה נָתוּן בָּהּ הָלְכָה וְנֶעֶלְמָה.

------------------
אֲפִלוּ אִם הָיְתָה עֲיֵפוּתִי כְּפוּלָה לֹא הָיִיתִי מַחְמִיץ מַעֲמד זֶה – הַכֹּל הָיָה כֹּה חָדָשׁ וּמְרַתֵּק בְּעֵינַי: הפְּקֻדוֹת הַקְּצָרוֹת, הַשְּׁרִיקָה הַצּוֹרְמָנִית, הָאֲנָשִׁים הַמְּמַהֲרִים אֶל מְקוֹמוֹתֵיהֶם לְאוֹר הַפַּנָסִים הַמְּהַבְהֲבִים.
“הֵי, צְלִי-אֵשׁ, זְרֹק לָנוּ עֶצֶם!” צָעַק אֶחָד.
“לִי אֶת הַשְּׁמֵנָה!” הֵרִיעַ שֵׁנִי.

------------------
יֵשׁ לָכֶם פֹּה מִישֶׁהוּ, שֶׁהוּא מֻמְחֶה בַּהֲנָפַת מוֹטוֹת.
וַאֲנִי לֹא אַכְחִישׁ גַם, שֶׁכַּמָּה מֵהָאֲנָשִׁים שֶׁלִי אֲפִלוּ הִזְדַעְזְעוּ מִזֶה; אוּלַי אֲפִלוּ כֻּלָם הִזְדַעְזְעוּ.
יָכוֹל לִהְיוֹת שֶׁגַם אֲנִי עַצְמִי עוֹד מְזֻעְזָע מִזֶה, וְאוּלַי זֹאת הַסִּבָּה לָמָה בָּאתִי הֵנָה לְהַצִּיּעַ לָכֶם עִסְקָה.
אֲבָל אַתָּה שִׂים לֵב, קֶפְּטְן, הָעֵסֶק הַזֶּה לֹא יַצְלִיחַ לָכֶם פַּעַם שְׁנִיָּה, לַעֲזָאזֵל! אֲנַחְנוּ נַעֲמִיד שְׁמִירָה וּנְקַצֵץ מִמְנוֹת הָרוּם שֶׁלָנוּ.

------------------
וְאָז הֵרִימָה הַנְּסִיכָה זָהֳרָה אֶת הַנֵּבֶל וְהִשְׁמִיעָה אֶת שִׁיר הַיּוֹנָה וְהָעֶפְרוֹנִי, הָאָהוּב עָלֶיהָ כָּל-כָּךְ:
כְּלוּב-זָהָב הָיָה עַל הַמִּרְפֶּסֶת,
כְּלוּב עַל קִיר לָבָן תָּלוּי.
בּוֹ עֶפְרוֹנִי בּוֹדֵד זִמֵּר בְּעֶצֶב:
אֲנִי שָׁבוּי… שָׁבוּי…"
יוֹנָה קְטַנָּה פִּתְאֹם הִגִּיעָה חֶרֶשׁ:
"אֲנִי אֶפְתַּח אֶת הַסּוֹרֵג!
אֶשְׁלַח אוֹתְךָ, אָחִי הַטּוֹב, לַחֹפֶשׁ –
אֲפִלּוּ אֵהָרֵג!"
בְּמַקּוֹרָהּ חָבְטָה הַכְּלוּב בְּכֹחַ,
הִכְּתָה בְּכָל גּוּפָהּ וְלָחֲצָה,

------------------
“אִם שָׁמַעְתִּי עָלָיו!” הֵרִים הָאָצִיל אֶת קוֹלוֹ, “אַתָּה שׁוֹאֵל אִם שָׁמַעְתִּי עָלָיו! הוּא הָיָה שׁוֹדֵד-הַיָּם צְמֵא-הַדָּם בְּיוֹתֵר שֶׁהִפְלִיג אֵי-פַּעַם עַל גַלֵי-הַיָּם.
שְׁחוֹר-זָקָן הָיָה תִּינוֹק לְעֻמָתוֹ.
הַסְּפָרַדִים כָּל-כָּךְ פָּחֲדוּ מִפָּנָיו עַד שֶׁ – הַאֲמֵן לִי, אֲדוֹנִי – לֹא פַּעַם הִתְגָאֵיתִי בְּלִבִּי שֶׁהוּא בֶּן הָעָם הָאַנְגְלִי.

------------------
אַחַר-כָּךְ סִיֵר בָּעֲמָדוֹת וְנוֹכַח לָדַעַת, לִדְבָרָיו, כִּי הַשֶּׁטַח מִסָבִיב נָקִי מֵאוֹיְבִים.
בִּשְׁתֵּי צַלְעוֹתֶיהָ הַקְּצָרוֹת שֶׁל הַבִּקְתָּה – הַמִּזְרָחִית וְהַמַּעֲרָבִית – נִמְצְאוּ רַק שְׁנֵי אֶשְׁנַבֵּי-יֶרִי; שְׁנַיִם נוֹסָפִים נִמְצְאוּ מִדָרוֹם, לִשְׁנֵי צִדֵי הַמִּסְדְרוֹן.
בַּקִּיר הַצְּפוֹנִי נִקְרְעוּ חֲמִשָׁה אֶשְׁנַבֵּי-יֶרִי.

------------------
הַזֶּפֶת בִּעְבְּעָה בֵּין סִדְקֵי הַקְּרָשִׁים, וְצַחֲנַת הַמָּקוֹם עוֹרְרָה בִּי בְּחִילָה.
אִם אֵי-פַּעַם הֵרִיחַ אָדָם רֵיחָם שֶׁל טִיפוּס וְקַדַחַת, הֲרֵי הָיָה זֶה בְּמַעֲגָן מְתֹעָב זֶה.
שֵׁשֶׁת הַנְּבָלִים יָשְׁבוּ בְּצִלוֹ שֶׁל מִפְרָשׂ בִּמְדוֹר-הַמַּלָחִים וְרָטְנוּ בֵּינָם לְבֵין עצְמָם.
עַל הַחוֹף הִבְחַנוּ בַּסִּירוֹת הַקְּשׁוּרוֹת לְגִזְעֵי עֵצִים, לְיַד שֶׁפֶךְ הַנְּחָלִים, וּבְכָל אַחַת מֵהֶן יוֹשֵׁב מַלָח שׁוֹמֵר.
אֶחָד מֵהָם שָׁרַק לְעַצְמוֹ אֶת נְעִימַת לוּלִיבָּרוּ."

------------------
אַתֶּם תַּצְלִיחוּ לְהַצִּיּל אֶת הַחַיִים שֶׁלָכֶם, אֲנִי מְקַוֶה, וְזֶה מַה שֶׁשַׁיָךְ לָכֶם.
יֵשׁ לָכֶם אֵיזוֹ מַפָּה, נָכוֹן?”
“אוּלַי.” הֵשִׁיב הַקְּבַרְנִיט.
"אוֹהּ, יֵשׁ לָכֶם, אֲנִי יוֹדֵעַ אֶת זֶה, "אָמַר ג’וֹן הָאָרֹךְ, “אֵינְךָ צָרִיךְ לִהְיוֹת כָּל-כָּךְ מְסֻיָג אִתִּי, שׁוּם טוֹבָה לֹא תִּצְמַח מִזֶה, תַּאֲמִין לִי.
מַה שֶׁאֲנִי מִתְכַּוֵן לוֹמַר הוּא, שֶׁאֲנַחְנוּ רוֹצִים לְקַבֵּל אֶת הַמַּפָּה הַזֹּאת.

------------------
הוּא פָּרַץ פִּרְצָה בְּדֹפֶן בִּלְתִּי-נִרְאָה וְנָטַל אִתּוֹ אֶחָד מִשַׂקֵי הַמַּטְבְּעוֹת, שֶׁהָיָה מָלֵא וְגָדוּשׁ אַרְבַּע-מֵאוֹת שְׁטֶרְלִינְגִים זָהָב, לְמַעַן יִהְיֶה לוֹ בַּמֶּה לְכַלְכֵּל אֶת עַצְמוֹ בִּנְדוּדָיו הַבָּאִים.
סְבוּרַנִי כִּי כֻּלָנוּ שָׂמַחְנוּ עַל שֶׁנִּפְטַרְנוּ מִמֶנוּ בִּמְחִיר זוֹל כָּל-כָּךְ.
הָעִקָר, עַל-מְנָת לַהֲפֹךְ סִפּוּר אָרֹךְ לְקָצָר, הִשַׂגְנוּ כַּמָּה מַלָחִים חֲדָשִׁים וְהִפְלַגְנוּ בְּשָׁלוֹם הַבַּיְתָה.

------------------
אֶבְרֵי גוּפִי לֹא נִשְׁמְעוּ לִי.
שָׁמַעְתִּי אֶת דִיק מִתְרוֹמֵם, וְאַחַר-כָּךְ מִישֶׁהוּ עָצַר בּוֹ כַּנִּרְאֶה, וְקוֹלוֹ שֶל הֶנְדְס דִבֵּר:
“אוּף, תַּפְסִיק אֶת זֶה! לָמָה לְךָ לִמְצֹץ מֵהַטִּנֹפֶת שֶׁל הֶחָבִית הַזֹּאת, ג’וֹן? בּוֹאוּ נָרִים כּוֹסִית שֶׁל רוּם!”
“דִיק,” אָמַר סִילְבֶר, “אֲנִי סוֹמֵךְ עָלֶיךָ.
עַל הַחֲבִיֹנֶת עוֹמֵד מַד-נוֹזְלִים, הִנֵה, תְּפֹס אֶת הַמַּפְתֵּחַ, מַלֵא אֶת הַמְּשׂוּרָה וְתָבִיא אוֹתָה הֵנָה.”

------------------
הִבְחַנוּ כִּי נוֹשֵׂא הַדֶּגֶל מְנַסֶה לַעֲצֹר בְּעַד סִילְבֶר; אַךְ הוּא צָחַק בְּקוֹל רָם אֶל מוּל פָּנָיו וְטֶפַח לוֹ עַל גַבּוֹ, כְּאִלוּ בִּקֵשׁ לוֹמַר לוֹ שֶׁאֵין כָּל סִבָּה לִדְאָגָה.
אַחַר כָּךְ נִגַשׁ אֶל חוֹמַת הַקּוֹרוֹת, הֵטִיל לָאָרֶץ אֶת הַקַּב שֶׁלוֹ, הֵרִים אֶת רַגְלוֹ וְהִצְלִיחַ בְּכֹחַ וּבִזְרִיזוּת מֻפְלָאִים לַעֲלוֹת עַל הַגָּדֵר וְלִצְנֹחַ בְּשָׁלוֹם אֶל צִדָהּ הַשֵּׁנִי.

------------------
משֶׁךְ כָּל אוֹתוֹ שִׁיוּט עָמַד ג’וֹן סִילְבֶר לְיַד הַהַגַאי וְהִדְרִיךְ אוֹתוֹ בְּנִווּט.
הוּא הִכִּיר אֶת הַמַּעֲבָר כְּמוֹ אֶת כַּף-יָדוֹ; וְאַף-עַל-פִּי שֶׁגַלִים שָׁטְפוּ מִדֵי פַּעַם אֶת הַסִּפּוּן וְהִרְטִיבוּ אֶת הָאֲנָשִׁים, ג’וֹן לֹא הִסֵס גַם לְרֶגַע אֶחָד.
הַשֵּׁפֶל גוֹרֵם לְזֶרֶם חָזָק," אָמַר, “וְאֶת הַמַּעֲבָר הַזֶּה כָּאן חָפְרוּ בְּאֵת שֶׁל עֲנָקִים, אִם אַתֶּם מְבִינִים אֶת הַכַּוָנָה.”

------------------
הוּא הוֹסִיף לְהִתְגוֹרֵר אֶצְלֵנוּ שָׁבוּעוֹת וְאַף חֳדָשִׁים, הַמִּקְדָמָה שֶׁשִׁלֵם לָנוּ הִתְמַסְמְסָה מִכְּבָר, וְאַף-עַל-פִּי כֵן לֹא הֵעֵז אָבִי לְבַקֵשׁ מִמֶנוּ תַּשְׁלוּם נוֹסָף; מִשֶׁנִּסָה פַּעַם לִרְמֹז לוֹ עַל כָּךְ, תָּקַע הַקַּפִּיטַן בְּאַפּוֹ בְּקוֹל רָם וְאַדִיר, שֶׁנִּשְׁמַע כִּשְׁאָגָה נוֹרָאָה, וּמַבָּטוֹ הַזּוֹעֵם הִבְרִיחַ אֶת אָבִי הַמִּסְכֵּן מִן הַחֶדֶר.

------------------
נֵס נַעֲשָׂה לָהֶם, שֶׁלְּפֶתַע פִּתְאֹם נִכְנְסָה תְּבוּנָה בְּמֹחָהּ שֶׁל הָאַוָּזָה, וְהִיא הִתְחִילָה מִתְרוֹצֶצֶת בֵּין רַגְלָיו שֶׁל הָעֲנָק וּמְעַכֶּבֶת אֶת רִיצָתוֹ.
“הִסְתַּלְּקִי מִבֵּין רַגְלַי, אַוָּזָה נְמִבְזֶה!” קָרָא הָעֲנָק הַקּוֹצֵף, תּוֹךְ שֶׁהוּא מְנַסֶּה לִבְעֹט בָּהּ, “וְאַתָּה, פִיגָרוֹ, קְרַב מִיָּד הֲלוֹם!”
“בַּחֲלוֹם!” עָנָה לוֹ פִיגָרוֹ תּוֹךְ רִיצָה.

------------------
“אֵיפֹה אַתָּה, גֶּ’ק?” קָרְאָה בְּקוֹל – וְקָפְאָה לַפֶּתַע עַל מְקוֹמָהּ.
כִּי שָׁם, בְּמֶרְכָּז הֶחָצֵר, מוּל עֵינֶיהָ מַמָּשׁ, הִתְנַשֵּׂא אָפוּן עֲנָקִי, שֶׁרֹאשׁוֹ נוֹגֵעַ בַּשָּׁמַיִם.
כֵּיצַד הִגִּיעַ זֶה לְכָאן? הַאִם… כְּלוּם זֶהוּ אֶחָד מֵאֲפוּנֵי הַפֶּלֶא, שֶׁהֵבִיא גֶּ’ק מִן הַשּׁוּק וְהוּא נָבַט וְצָמַח כָּאן בְּמֶשֶׁךְ הַלַּיְלָה? אֲבָל אֵיפֹה הוּא, הַיֶּלֶד? וַדַּאי טִפֵּס וְעָלָה עַל הָעֵץ הַזֶּה.
כִּי הִנֵּה שָׁמְעָה קוֹלוֹת בּוֹקְעִים מִתּוֹךְ סְבַךְ הֶעָלִים:

------------------
“אַתָּה,” הֵשִׁיב הָרוֹפֵא, “שֶׁכֵּן אֵינְךָ מְסֻגַל לִבְלֹם אֶת פִּיךָ.
אֵין אָנוּ הַיְּחִידִים הַיּוֹדְעִים עַל קִיוּמוֹ שֶׁל מִסְמָךְ זֶה.
אוֹתָם נְבָלִים, שֶׁתָּקְפוּ הַלַּיְלָה אֶת הַפֻּנְדָק, וְחַבְרֵיהֶם שֶׁנִּשְׁאֲרוּ מֵאָחוֹר, עַל סִפּוּנָהּ שֶׁל הַדּוּ-תָּרְנִית; כָּל אֵלֶה חוֹמְדֵי בֶּצַע צְמֵאֵי דָם, שֶׁיַּעֲשׂוּ הַכֹּל כְּדֵי לְהַנִיחַ אֶת יָדָם עַל הַמַּטְמוֹן הַזֶּה.
אָסוּר לְאִישׁ מֵאִתָּנוּ לְהִמָצֵא לְבַדוֹ עַד לְיוֹם הַהַפְלָגָה.

------------------
ג’וֹרְג' מֶרִי עָמַד לְיַד הַדֶּלֶת וְיָרַק תּוֹךְ גִדוּף אֶת שְׁאֵרִית הַתְּרוּפָה הַמָּרָה מִפִּיו; אַךְ לְמִשְׁמַע בַּקָשָׁתוֹ זוֹ שֶׁל הָרוֹפֵא, זִנֵק פְּנִימָה בְּהִתְרַגְשׁוּת עַזָה וְצָעַק:
“לֹא, לְכָל הַשֵּׁדִים!”
סִילְבֶר חָבַט בְּכַף-יָד פְּתוּחָה עַל מִכְסֶה הֶחָבִית.
“שֶׁ-קֶט!” שָׁאַג, כְּשֶׁהוּא מַבִּיט עַל סְבִיבוֹתָיו כְּאַרְיֵה, “דוֹקְטוֹר,” הִמְשִׁיךְ בִּנְעִימַת קוֹלוֹ הָרְגִילָה, “חָשַׁבְתִּי עַל הָעִנְיָן הַזֶּה, וַאֲנִי יוֹדֵעַ יָפֶה עַד כַּמָּה אַתָּה מְחַבֵּב יֶלֶד זֶה.

------------------
עָרַכְנוּ מוֹעֵצָה וְהֶחְלַטְנוּ לִנְטֹשׁ אוֹתָם עַל הָאִי – לְשִׂמְחָתוֹ הָרָבָּה שֶׁל בֶּן גַן וּבִתְמִיכָתוֹ הַנִּלְהֶבֶת שֶׁל אַבְרָהָם גְרֵי.
הִשְׁאַרְנוּ עַל הַחוֹף מְלַאי גָדוֹל שֶׁל תַּחְמשֶׁת גוּשֵׁי בָּשָׂר מְמֻלָח, תְּרוּפוֹת, בְּגָדִים, מַכְשִׁירֵי עֲבוֹדָה, מִפְרָשׂ, חֲבָלִים, צִיוּד אַחֵר, וּלְבַקָשָׁתוֹ הַמְּפֹרֶשֶׁת שֶׁל הָרוֹפֵא – כַּמּוּת נָאָה שֶׁל טַבַּק.
אֵלֶה הָיוּ מַעֲשֵׂינוּ הָאַחֲרוֹנִים עַל הָאִי.

------------------
הֵם רָבְצוּ עַל הַסִּפּוּן וְשׂוחֲחוּ בֵּינֵיהֶם תּוֹךְ כְּדֵי נְהָמוֹת.
הַפְּקֻדָה הַקַּלָה בְּיוֹתֵר נִתְקָבְּלָה בְּמַבָּט אָפֵל וּמְבַשֵׂר רַע וּמֻלְאָה בְּרִשׁוּל וּבְּאִי-רָצוֹן בּוֹלֵט.
אֲפִילוּ הַמַּלָחִים הַנֶּאֱמָנִים נִדְבְּקוּ כַּנִּרְאֶה בְּמַחֲלָה זוֹ, שֶׁכֵּן לֹא נִמְצָא אֲפִלוּ אָדָם אֶחָד עַל הַסִּפּוּן שֶׁאֶפְשָר יִהְיֶה לִסְמֹךְ עָלָיו.
הָיָה בָּרוּר, כִּי רוּחַ שֶׁל מֶרֶד נִתְלְתָה מֵעָלֵינוּ כְּעָנָן טָעוּן רְעָמִים.
וְלֹא רַק אֲנוּ, דָרֵי הַתָּא, הִבְחַנוּ בַּסַּכָּנָה.

------------------
אוֹתוֹ רֶגַע הִבְחַנְתִּי כִּתְמֵי דָם, שֶׁנִתְּזוּ סָבִיב עַל קַרְשֵׁי הַסִּפּוּן, וְלֹא הָיָה עוֹד סָפֵק בְּלִבִּי כִּי הַשְּׁנַיִם הָרְגוּ זֶה אֶת זֶה תּוֹךְ כְּדֵי מַאֲבַק-שִׁכּוֹרִים.
בְּעוֹד אֲנִי עוֹמֵד וְתוֹהֶה עַל סְבִיבוֹתַי דָמְמָה הַסְּפִינָה לְרֶגַע, וְאָז הֵנִיעַ פִּתְאֹם יִשְׂרָאֵל הֶנְדְס אֶת גוּפוֹ וְתוֹךְ אֲנָקָה רָפָה הֶחֱזִיר עַצְמוֹ לַתְּנוּחָה, שֶׁבָּהּ רָאִיתִי אוֹתוֹ לָרִאשׁוֹנָה.

------------------
עַתָּה יוֹדֵעַ אֲנִי כִּי אֵלֶה הֵם יְצוּרִים שְׁקֵטִים וּבִלְתִּי-מְסֻכָּנִים כְּלָל; אַךְ מִשֶׁרָאִיתִי אוֹתָם לָרִאשׁוֹנָה בְּאוֹתוֹ בֹּקֶר נִמְחָה מִלְבִּי כָּל רָצוֹן לַעֲלוֹת עַל אוֹתוֹ חוֹף; הֶעְדַפְתִּי לִגְווֹעַ בְּלֶב-יָם מִלְהִתְמוֹדֵד עִם מִפְלָצוֹת אֵלֶה.
הוֹסַפְתִּי לָצוּף עִם סִירָתִי וּלְאַחַר שָׁעָה קַלָה מָצָאתִי מָקוֹם חָדָשׁ, שֶׁרָאוּי לְנַסוֹת וּלְהַגִיעַ אֵלָיו.

------------------
הוֹ, הִנֵּה הוּא הוֹלֵךְ וְקָרֵב, וּבְיָדוֹ שַׂקִּית שֶׁל בַּד.
“רוֹאָה אֲנִי כִּי הִצְלַחְתָּ לִמְכֹּר אֶת הַפָּרָה” אָמְרָה לוֹ, בְּשָׁעָה שֶׁקָּרַב אֶל הַמִּרְפֶּסֶת.
“אָמְנָם מָכַרְתִּי אוֹתָהּ,” עָנָה.
“וּמָה הַמְּחִיר שֶׁקִּבַּלְתָּ תְּמוּרָתָהּ?” בִּקְשָׁה לָדַעַת.
“הִנֵּה”, הוֹשִׁיט גֶּ’ק לְאִמּוֹ אֶת הַשַּׂקִּית.
תָּאֲרוּ לְעַצְמְכֶם אֶת הַתַּדְהֵמָה שֶׁאָחֲזָה בָּאֵם, כַּאֲשֶׁר הֵצִיצָה לְתוֹךְ הַשַּׂקִּית.

------------------
נֵרוֹת הִבְהֲבוּ לִקְרָאתֵנוּ מִשֶׁהִגַעְנוּ אֶל הַכְּפָר, וּלְעוֹלָם לֹא אֶשְׁכַּח אֶת הַשִּׂמְחָה שֶׁמִּלְאָה אֶת לִבִּי לְמַרְאֵה הַנִּצְנוּצִים הַזְּהֻבִּים, שֶׁקָרְצוּ אֵלֵינוּ מִכָּל דֶלֶת וְחַלּוֹן.
אַךְ בִּמְהֵרָה הִתְבָּרֵר לָנוּ כִּי זוֹ הָיְתָה כָּל הָעֶזְרָה שֶׁיָּכֹלְנוּ לְקַבֵּל בְּמָקוֹם זֶה; שֶׁכֵּן – אוֹי לְאוֹתָה בּוּשָׁה – שׁוּם אָדָם לֹא נֵאוֹת לָשׁוּב אִתָּנוּ אֶל “אַדְמִירַל בִּינְבָּאוּ”.

------------------
אַח, הָיָה לוֹ פַּרְצוּף שֶׁל כָּרִישׁ, הָיָה לוֹ! אִם נַצְלִיחַ לִתְפֹּס אֶת כֶּלֶב-כּוּשִׁי, זֹאת תִּהְיֶה בְּשׂוֹרָה בִּשְׁבִיל קֶפְּטְן טְרִילוֹנֵי! בֶּן מֻמְחֶה סוּג-אָלֶף בְּרִיצָה; אֲנִי מַכִּיר מְעַט מְאֹד מַלָחִים שֶׁרָצִים יוֹתֵר טוֹב מִמֶנוּ.
הוּא יַשִׂיג אוֹתוֹ בְּקַלוּת, שֶׁכָּכָה יִהְיֶה לִי טוֹב.
הוּא דִבֵּר עַל כָּל מִינֵי עֹנֶשׁ, מָה? אֲנִי אַרְאֶה לוֹ מַה זֶה עֹנֶשׁ!”

------------------
אֶלָּא שֶׁאוֹתוֹ גִּעְגּוּעַ מְהַדְהֵד הִגִּיעַ גַּם אֶל אָזְנָיו שֶׁל הָעֲנָק הַיָּשֵׁן, הַמּוּטָל כָּבוּל עַל רִצְפַּת הַחֶדֶר.
“מְמְמְמַה זֶּה?” פָּקַח הָעֲנָק אֶת עֵינָיו, “מְמְמִי זֶה מַפְרִיעַ לִי לִישְׁשְׁשׁשׁשֹׁן?” שָׁאַל תּוֹךְ פִּהוּק מְמֻשָּׁךְ, “וּמִיהוּ הֶחָצוּף הַמְּחֻצָּף שֶׁהֵעֵז לִקְשֹׁר אוֹתִי?” הִתְכַּעֵס, תּוֹךְ שֶׁהוּא מְנַסֶּה לִמְתֹּחַ אֶת יָדָיו, “וּבִכְלָל – אֵיפֹה אֲנִי? פִי-גָ-רוֹ!!” הִרְעִים בְּקוֹלוֹ.

------------------
