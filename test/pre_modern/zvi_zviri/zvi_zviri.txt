הָרַבָּה…וּמִשֶּׁהוֹדִיעַ לַפְּלֻגָּה כִּי הַיּוֹנָה מֵתָה הִשְׂתָּרֵר
שֶׁקֶט בַּמַּחֲנֶה, כְּאִלּוּ נוֹסַף עוֹד שֵׁם לְשַׁרְשֶׁרֶת שְׁמוֹת
הַחֲבֵרִים שֶׁנָּפְלוּ חָלָל.
------------------
פִּתְאֹם רָאִינוּ סְמַרְטוּטִים בּוֹעֲרִים עָפִים בָּאֲוִיר.
עָשָׁן הֵחֵל לְהַחֲנִיקֵנוּ.
אַבָּא רָץ אִתִּי.
בַּיַּעַר שָׁאַל אַבָּא אֶת אִמִּי הֵיכָן חַנָה’לִי.
אִמָּא בָּכְתָה.
חַנָה’לִי לֹא הָיְתָה אִתָּנוּ.
בֵּין הָעֵצִים רָאִינוּ אֶת לְשׁוֹנוֹת הָאֵשׁ הַקּוֹפְצוֹת וְכָל הַשָּׁמַיִם הָיוּ אֲדֻמִּים־אֲדֻמִּים." “אַתֶּם רוֹצִים לִרְאוֹת?” שָׁאַל פִּתְאֹם יוֹסִי’לִי.

------------------
חַסַן כְּבָר הִתְנַעֵר מֵעַל פְּנֵי תַּחְתִּית הַבִּקְעָה, לָרוּץ אֶל
גּוּר הַדֻּבִּים — כְּשֶׁלְּפֶתַע הוֹפִיעָה מִבֵּין הַשִּׂיחִים דֻבָּה
מְגֻדֶּלֶת וּמְגֻשֶּׁמֶת, שֶׁרָצָה אַף הִיא אֶל הַדֻּבּוֹן וּמִיָּד
הָפְכָה פָּנֶיהָ, נִסְתּוֹבְבָה בִּמְהִירוּת מַפְתִּיעָה אֶל חַסַן,
שֶׁנֶּעְצַר נִדְהָם לְפָנֶיהָ בְּמֶרְחַק צְעָדִים אֲחָדִים בִּלְבַד —
וּבְיָדוֹ אֵין כֹּל.
הַדֻּבָּה גַּם הִיא נֶעֶצְרָה בִּנְהִימָה מַחֲרִידָה, צָעֲדָה עוֹד
צַעַד, עָמְדָה עַל רַגְלֶיהָ הָאֲחוֹרִיּוֹת עַל מְנָת לְהִתְקַדֵּם

------------------
אָדָם זֶה חָכָם הוּא בִּמְיֻחָד, וְהוּא שֶׁאָמַר לִי: “הָאַנְגְּלִי אַךְ
שִׂחֵק מִשְׂחָק לוֹ. הוּא הִסְתִּיר אֶת הַלּוּחַ עַל מְנָת לְהַעֲבִירוֹ
לְלוֹנְדוֹן. הוֹ, מַכִּיר אֲנִי אֶת הָאַנְגְּלִים.' הָרַעְיוֹן הַזֶּה,
נַעֲרִי, מִתְקַבֵּל עַל הַדַּעַת, מְאֹד מִתְקַבֵּל. הָאִישׁ אֲשֶׁר
בְּיָדוֹ תִּהְיֶה הָאֶבֶן יִתְעַשֵּׁר עשֶׁר רַב, כְּפִי שֶׁאָמַרְתִּי,
וּכְבוֹדוֹ יַעֲלֶה בְּכָל הָעוֹלָם.”
תּוֹמָס סְמִית הוֹצִיא מִטְפַּחַת רֵיחָנִית מִכִּיס מִכְנָסָיו וְנִגֵּב
בָּהּ אֶת מִצְחוֹ.

------------------
אוּלָם מִשֶּׁהִתְקָרֵב אֵלֶיהָ, נִסְּתָה זוֹ לְנָשְׁכוֹ בְּשִׁנֶּיהָ.
פַּעַם וּפַעֲמַיִם חָזַר יוּבַל עַל נִסְיוֹנוֹ, וּבַפַּעַם
הַשְּׁלִישִׁית תָּקַע לָהּ בַּיָּד הַשְּׁנִיָּה סֶלֶק רוֹתֵחַ מֻשְׁחָל
עַל יָתֵד — יָשָׁר לְתוֹךְ פִּיהָ.
הַפִּרְדָּה תָּפְסָה בְּשִׁנֶּיהָ בַּסֶּלֶק מִתּוֹךְ רְצִיחָה בּוֹלֶטֶת.
מִיָּד הוֹצִיאָה מִפִּיהָ נַחֲרָה חֲנוּקָה וְקָפְצָה מִמְּקוֹמָהּ.
הַסֶּלֶק הַמַּהְבִּיל נִשְׁמַט מִפִּיהָ וְהִיא הִתְחִילָה לְהַכּוֹת
בְּפַרְסוֹתֶיהָ הָאֲחוֹרִיּוֹת בְּרִצְפַּת הַבֶּטוֹן, עַד

------------------
מְקַפֵּץ סְבִיבוֹ. הוּא לִטְּפָהּ וְהִתְפַּלֵּא עַל אֲשֶׁר לֹא מָצָא
וְלֹא רָאָה בַּסְּבִיבָה אֶת הוֹרָתוֹ שֶׁל עֹפֶר אַיָּלִים זֶה. הַאִם
נָפַל פַּחַד הַכֶּלֶב עַל בְּנֵי־גִזְעוֹ — וַעֲזָבוּהוּ בְּבֶהָלָתָם?
אוּלָם רֹאשׁוֹ שֶׁל יוּבַל לֹא הָיָה נָתוּן לְמַחֲשָׁבוֹת רַבּוֹת. הוּא
הָיָה רָעֵב וְעָיֵף. רַק עַכְשָׁו הִרְגִּישׁ בְּכָךְ. רַגְלָיו בָּצְקוּ
וּבְגָדָיו נִקְרְעוּ. הַשֶּׁמֶשׁ עָלְתָה לִמְרוֹמֵי הָרָקִיעַ.
מַהִי הַשָּׁעָה כָּעֵת? כַּמָּה זְמַן הָלַךְ עֲדֵי הַגִּיעוֹ הֵנָּה?
יוּבַל לֹא יָדַע.

------------------
לֹא הָיָה מָקוֹם לְטָעוּת. אֵלֶּה הָיוּ חֲבֵרֵינוּ. הֵם קָפְצוּ מֵעַל
חוּטֵי הַקּוֹדְרוֹנִים וְצָעֲקוּ: “תְּנִי וְאָלִיט אֶת רֹאשִׁי
הַכָּבֵד…”
…תָּמָר, שֶׁעַד כֹּה דִבְּרָה בְּקוֹל דַּק, פָּרְצָה בִּצְחוֹק עָבֶה,
בִּצְחוֹקוֹ שֶׁל יָרִיב הַיָּדוּעַ, וּבָרְחָה.
גַּם אֲנִי בָּרַחְתִּי.
יִצְחָק נִשְׁאַר עוֹמֵד בִּמְקוֹמוֹ.
בְּמֶשֶׁךְ שְׁלשָׁה יָמִים רְצוּפִים לֹא עָזַב יִצְחָק אֶת סֻכָּתוֹ,
וּבַיּוֹם הָרְבִיעִי, מִשֶּׁהוֹפִיעַ, הֻרְגַּשׁ בּוֹ שִׁנּוּי רַב. שׁוּב

------------------
“פְּלֻגַּת־מַחַץ” אַחֶרֶת שֶׁל תַּלְמִידִים פּוֹעֶלֶת בַּקָּצֶה
הַשֵּׁנִי שֶׁל הַכֶּרֶם וּמְקִלָּה מֵעַל הַגְּפָנִים אֶת מַשָּׂאָן.
עַתָּה נִשְׁתַּנּוּ פְּנֵי הַדְּבָרִים. שׁוּב אֵין שׂוֹכְרִים
שׁוֹמְרִים. בִּתְקוּפַת הַבָּצִיר נִמְסֶרֶת הַשְּׁמִירָה עַל הַכֶּרֶם
לִידֵי כִּתַּת הַסִּיּוּם. אֵין לָדַעַת בְּרֹאשׁוֹ שֶׁל מִי צָץ
הָרַעְיוֹן הַזֶּה; עַל כָּל פָּנִים הָיְתָה זוֹ הַמְּצָאָה מְחֻכֶּמֶת
לְמַדַּי.
מִשֶּׁנִּמְסְרָה הַשְּׁמִירָה לְכִתַּת־הַסִּיּוּם, וּכְפִי

------------------
אָבִיו וְאִמוֹ שֶׁל יוֹסִי’לִי נִרְאוּ זְקֵנִים מְאֹד, וַאֲבִישַׁי שָׁמַע בְּמוֹ אָזְנָיו שֶׁבֶּאֱמֶת צְעִירִים הֵם עֲדַיִן, אֶלָּא שֶׁבַּמַּחֲנוֹת עִנּוּ אוֹתָם וְלָכֵן הִזְקִינוּ.
וְכָךְ בָּא יוֹסִי’לִי לַכִּתָּה חִוֵּר, צָנוּם וְשָׁקֵט.

------------------
שֶׁל צִפֳּרִים סְמוּיוֹת מִן הָעַיִן שָׁקְעָה פִּתְאֹם. הַיְּקוּם נֵעוֹר.
עוֹד שָׁעָה קַלָּה רָבְצוּ הָאֲנָשִׁים, וְאִלּוּ הַנָּקִיק הָיָה
מְכֻסֶּה עֲדַיִן בְּמַעֲטֶה סָמִיךְ שֶׁל עֲרָפֶל לָבָן. רַק לְאַט־לְאַט
נִתְפַּזֵּר הָעֲרָפֶל, וּלְעֵינֵיהֶם נִגְלָה בֶּקַע עָמֹק
וּרְחַב־יָדַיִם, מְכֻסֶּה סְלָעִים וְצוּקִים כַּבִּירִים. מַעְיָן
מִשְׁתַּבֵּר וּמִתְנוֹצֵץ נָפַל מֵעַל אַחַד הַצּוּקִים בְּהֶמְיָה
נִסְעֶרֶת וְנֶעְלַם מִן הָעַיִן, סָמוּךְ לִמְקוֹם נְפִילָתוֹ, אֶל בֵּין

------------------
וּמֵאוֹתָה שָׁעָה שֶׁנִּכְנְסוּ לְתַפְקִידָם, שׁוּב לֹא הָיָה קַל
לְהַעֲרִים עֲלֵיהֶם וְלַחְדֹּר לְתוֹךְ הַכֶּרֶם.
אוּלָם פַּעַם אַחַת הִצְלַחְנוּ בְּכָל זֹאת. וְהַמַּעֲשֶׂה שֶׁהָיָה
כָּךְ הָיָה:
בְּאוֹתָהּ כִּתַּת־סִיּוּם מָצוּי הָיָה בָּחוּר אֶחָד וּשְׁמוֹ יִצְחָק,
אֶלָּא שֶׁקָרְאוּ לוֹ מֻצָּג.
וְאָכֵן, מֻצָּג הָיָה הַבָּחוּר דְּנָן. שֶׁלֹּא כְּכָל יֶתֶר
הַתַּלְמִידִים הָיָה יִצְחָק זֶה. הוּא הָיָה מְשׁוֹרֵר.
שָׁעָה שֶׁקָּם בָּחוּר וּמַחְלִיט בְּנַפְשׁוֹ שֶׁיּוֹדֵעַ הוּא לִכְתֹּב

------------------
אֶת רָאשֵׁיהֶם וְהָעֵצִים כִּוְּצוּ אֶת עַלְוָתָם, כְּאִלּוּ פָּשְׁטוּ
יָדַיִם. הַפָּרוֹת שֶׁנִּדְחֲקוּ לְיַד שַׁעַר הָרֶפֶת גָּעוּ,
וְהָאֲנָשִׁים הִתְהַלְּכוּ מְדֻכָּאִים וַעֲיֵפִים.
מִן הַמֶּרְחַק עָלָה הַתִּקְתּוּק הַחַדְגּוֹנִי שֶׁל מְכוֹנַת
הַקִּדּוּחַ.
לְפֶתַע הֻשְׁלַךְ הָס.
כְּבָר נִתְרַגְּלוּ הָאֲנָשִׁים לַתִּקְתּוּק, וּמִשֶּׁנִּפְסַק —
הֵרִימוּ רָאשֵׁיהֶם לִרְאוֹת: הֲקָרָה מַשֶׁהוּ?
אִישׁ לֹא אָמַר, אִישׁ לֹא קָרָא. כְּמוֹ רוּחַ רַעֲנַנָּה הַמְּשִׁיבָה

------------------
הָאַוָּזִים הִשְׁתַּכְשְׁכוּ בְּתוֹךְ הַמַּיִם וְלֹא הָיָה קֵץ
לְשִׂמְחָתָם.
הָאָב חָזַר הַבַּיְתָה לְהִתְכּוֹנֵן לַנְּסִיעָה וְאִלּוּ יוּבַל פָּנָה
לָלֶכֶת לָרֶפֶת. “הֵי, קֹמְנָה, פָּרוֹתַי!”, קָרָא בְּהִכָּנְסוֹ.
“לָקוּם!”, צָעַק, וְתוֹךְ כְּדֵי כָּךְ בָּעַט בָּהֶן רַכּוֹת בְּרַגְלוֹ
הַמְּמֻגֶּפֶת. הוּא לָקַח אֶת הַקִּלְשׁוֹן וְיָצָא לִטֹּל מֵעֲרֵמַת
הַתִּלְתָּן שֶׁבַּחוּץ. בְּחָזְרוֹ, עָמוּס תִּלְתָּן רָטֹב וְרֵיחָנִי,
הִתְחִילוּ הַפָּרוֹת לְהִתְרוֹמֵם, כְּשֶׁהֵן פּוֹשְׁטוֹת אֶת רַגְלֵיהֶן

------------------
רַגְלָיו עָמְדוּ עַל פְּנֵי קַרְקַע הַבִּקְעָה. בְּחִשּׁוּב בָּזָק
חִשֵּׁב אֶת הַמֶּרְחַקִּים בֵּינוֹ לְבֵין הַדֻּבָּה וּבֵינָה לְבֵין
חַסַן. הוּא לֹא יַשִּׂיג אוֹתָהּ. מִיָּד עָזַב אֶת כַּלְבּוֹ,
שֶׁהִתְפָּרֵץ כְּחֵץ מִקֶּשֶׁת, וְהוּא אַחֲרָיו.
בְּרֶגַע שֶׁהַדֻּבָּה עָמְדָה לְהוֹרִיד כַּפּוֹתֶיהָ עַל חַסַן,
הַמְּבֹהָל עַד מָוֶת, הִתְפָּרֵץ הַכֶּלֶב בִּנְבִיחָה מְטֹרֶפֶת וְתָקַע
אֶת שִׁנָּיו בְּרַגְלָהּ הָאֲחוֹרִית שֶׁל הַחַיָּה הַמִּשְׁתּוֹלֶלֶת.

------------------
שֶׁהִדְגִּישׁוּ — בְּאַחֲרָיוּת — הֲרֵי שׁוּב לֹא הֱיִיתֶם מַכִּירִים
אֶת הַ“תַּכְשִׁיטִים” שֶׁל כִּתָּה זוֹ. בִּן־לַיְלָה נִשְׁתַּנּוּ,
זָקְפוּ חָטְמֵיהֶם, שָׁכְחוּ אֶת מַעֲשֵׂיהֶם מֵאֶתְמוֹל, וְהָיְתָה לְךָ
הַרְגָּשָׁה כְּאִלּוּ נִתְקַלְתָּ בְּמַלְאֲכֵי הַשָּׁרֵת וְלֹא
בְּסוֹחֲבֵי־שְׁזִיפִים וּמְסַדְּרֵי־קוּמְזִיצִים מֻשְׁבָּעִים.
זֶה כֹּחָה שֶׁל אַחֲרָיוּת. שָׁעָה שֶׁאָדָם מְקַבֵּל אוֹתָהּ עַל
עַצְמוֹ, הֲרֵיהוּ מוּכָן לִתֵּן נַפְשׁוֹ עָלֶיהָ.

------------------
כִּי צָעִיר הָיָה, וְתוֹרָה שֶׁהִרְבִּיצוּ בּוֹ לֹא נִקְלְטָה אֶלָּא
בְּחֶלְקָהּ הַנָּעִים לְמַלְתְּעוֹתָיו וְהַמַּתְאִים לְרוּחוֹ
הַכַּלְבִּית. מִשּׁוּם כָּךְ הֵכִין לוֹ מַקֵּל, כְּדֵי שֶׁיּוּכַל לָבוֹא
לְעֶזְרַת הַכֶּלֶב אִם יִתְנַגְּדוּ הַחֲתוּלִים כְּשֶׁלֹּא יַסְפִּיקוּ
לִבְרֹחַ, כִּי רָצָה לְסַיֵּם אֶת הַפָּרָשָׁה מַהֵר וּלְלֹא שְׁפִיכוּת
דָּמִים.
הַשָּׁעָה בָּאָה. יוּבַל הִרְגִּישׁ בִּשְׁנֵי הַחֲתוּלִים כְּשֶׁהֵם
רוֹבְצִים עַל גְּחוֹנָם מִתַּחַת אַחַת הַגְּפָנִים שֶׁבְּחֶלְקַת כֶּרֶם

------------------
אֵין אִתּוֹ. חַם־מֶזֶג הָיָה חַסַן וּמְטֹרָף בְּהִתְרַגְּשׁוּתוֹ.
כְּבָרָק חָלְפָה מַחֲשָׁבָה אֶת מֹחוֹ שֶׁל יוּבַל, כִּי יֵשׁ סַכָּנָה
בְּכָךְ, לְהִשְׁתַּלְשֵׁל בִּלְעֲדֵי הָרוֹבֶה. חִישׁ־מַהֵר תָּפַס
בְּיָדוֹ הָאַחַת בִּרְצוּעַת הַכֶּלֶב וּבְיָדוֹ הַשְּׁנִיָּה אֶת
רוֹבֵהוּ, וּבְפַשְּׂקוֹ אֶת שְׁתֵּי רַגְלָיו הֵחֵל גַּם הוּא
לְהִתְגַּלֵּשׁ בַּמִּדְרוֹן, כְּשֶׁאֲבָנִים וְעָפָר בְּלִי סוֹף
מִתְדַּרְדְּרִים תַּחְתָּיו. יוּבַל הָיָה בְּמַחֲצִית דַּרְכּוֹ וְאִלּוּ

------------------
“רֵד, יוּבַל, הֲלֹא קְרָאתִיךָ, הַנַּעַר!” צָעַק הַשֵּׁיךְ בַּשֵּׁנִית.
יוּבַל קָפַץ אֵלָיו וְאָמַר:
“סְלַח לִי, הַשֵּׁיךְ. אִם הָעֶגְלָה שֶׁלְּךָ הִיא, הֲרֵיהִי לְפָנֶיךָ,
אוּלָם חָשַׁבְנוּ שֶׁהִשְׁאִירָהּ אַחַד הָרוֹעִים הַנּוֹדְדִים
וְחָשַׁשְׁנוּ שֶׁמָּא תִּטָּרֵף.”
“אָכֵן, שֶׁלִּי הִיא, יוּבַל!”, הִצְטַחֵק הַשֵּׁיךְ. “אוּלָם רָאִיתִי
אֶת כָּל מַעֲשֵׂיכֶם, וְאֹמֶץ-לִבְּךָ מָצָא חֵן בְּעֵינַי, הַנַּעַר.
עוֹד תַּעֲלֶה בִּגְבוּרָתְךָ וּבְחָכְמָתְךָ עַל אָבִיךָ, שֶׁיְּדִידִי
הוּא וְאָחִי.”

------------------
הִתְרוֹצְצוּ סְבִיבָן וְשִׂחֲקוּ. אוּלָם הָרוֹכְבִים לֹא נֶעֶצְרוּ, אַף
לֹא בֵּרְכוּ אִישׁ לְשָׁלוֹם. דַּרְכָּם אָצָה לָהֶם וְעַנְנַת חוֹל
שֶׁהִתְרוֹמְמָה מִתַּחַת לְרַגְלֵי סוּסוֹתֵיהֶם כִּסְּתָם עַד מְהֵרָה.
עֵינַיִם תְּמֵהוֹת לִוּוּם גַּם עַתָּה — מִנַּיִן אֵלֶּה?
“בְּוַדַּאי מִשְׁלַחַת דְּחוּפָה אֶל הַשֵּׁיךְ עַבְּדְאַלְלָּה”.
וְאָכֵן, הִגִּיעוּ לְפִסְגַּת הָרָמָה עָלֶיהָ הִתְנוֹסֵס אֹהֶל
הַשֵּׁיךְ.
תּוֹשָׁבֵי הָרָמָה כְּבָר הִרְגִּישׁוּ בַּבָּאִים, וְהֵם יָצְאוּ

------------------
בֶּאֱמוּנוֹת תְּפֵלוֹת וּלְהוּטִים לְהִתְעַשֵּׁר, כְּאִלּוּ מָכְרוּ אֶת
נַפְשָׁם לַשָּׁטָן. קַדַּחַת דָּמִים הִיא שֶׁמַּפְעִילָה אוֹתָם, וְאֵין
זוֹ אֶלָּא מִין מַחֲלָה.
וְהִנֵּה, פַּעַם אַחַת פָּרְצָה בֵּינֵינוּ תִּגְרַת יָדַיִם.
אַתָּה רוֹאֶה אֶת שְׁרִירַי? וְאֵלֶּה פּוֹעֲלִים לִפְעָמִים שֶׁלֹּא
מֵרְצוֹנִי.
וְהִנֵּה פָּרְצָה תִּגְרַת יָדַיִם. הָיָה שָׁם אִירִי אֶחָד, כָּזֶה
עֲנָק, בַּעַל נְשָׁמָה אֲפֵלָה וְעֵינַיִם כְּחֻלּוֹת וּמֵימִיּוֹת.
יָדַעְתִּי שֶׁנִּתְנַגֵּשׁ בְּאַחַד הַיָּמִים. וְנִתְנַגַּשְׁנוּ,

------------------
הַלָּלוּ לְתוֹךְ הָרֶפֶת. יֵשׁ סַכָּנָה בְּכָךְ. הַפָּרוֹת
תִּפָּצַעְנָה, תַּפִּיל מַשֶׁהוּ לְתוֹךְ הָאֲבוּסִים…הֲרֵי רָב
הַמָּקוֹם בֶּחָצֵר.”
“לֹא,” עָנָה יוּבַל. “הִנֵּה לְמָשָׁל רוֹצֶה אֲנִי לְתַקֵּן אֶת קַרְשֵׁי
הַגַּג וּמֻכְרָח אֲנִי לַעֲבֹד בִּפְנִים.”
אִמּוֹ שֶׁל יוּבַל הָיְתָה טוֹבַת־לֵב. קִמְטֵי הַזְּמַן נֶחֶרְשׁוּ
בְּפָנֶיהָ הַיָּפִים. אֶת בְּנָה אָהֲבָה וְסָמְכָה עָלָיו.
“וְאַתְּ, אִמָּתִי,” הוֹסִיף בְּבַת־צְחוֹק, “הֲיִי נָא שְׁקֵטָה.

------------------
הַקְּרָשִׁים הַמֻּטָּלִים בַּחוּץ וּמְחַפֵּשׂ מַשֶׁהוּ. לִפְנוֹת עֶרֶב
רָאוּהוּ בַּפַּעַם הָאַחֲרוֹנָה עִם שׁוֹט בְּיָדוֹ.
הָיָה זֶה לֵיל יָרֵחַ בָּהִיר. יוּבַל עָמַד עִם כַּלְבּוֹ מֵאֲחוֹרֵי עֵץ
וְרָאָה אֶת הַכַּרְמִי עוֹזֵב אֶת בֵּית־הָאִמּוּן, סוֹגְרוֹ וְהוֹלֵךְ
הַבַּיְתָה. הַכַּרְמִי אַךְ נִכְנַס הַבַּיְתָה וְיוּבַל הִתְגַּנֵּב
בַּחֲשַׁאי עִם כַּלְבּוֹ לְתוֹךְ בֵּית־הָאִמּוּן וְסָגַר אַחֲרָיו אֶת
הַדֶּלֶת.
הוּא הִתְיַשֵּׁב בַּפִּנָּה מוּל חוֹר קָטָן, כְּגֹדֶל כַּף הַיָּד,

------------------
