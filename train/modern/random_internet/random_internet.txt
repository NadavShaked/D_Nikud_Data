"תוֹדָה! תּוֹדָה! תּוֹדָה! תּוֹדָה!" דִּלְגָה יָעֵלִי בַּבַּיִת.
"אָז מָה נִתֵּן לָךְ לְיוֹם הַהֻלֶדֶת?" שָׁאֲלָה אִמָּא בְּחִיּוּךְ, וְיָעֵלִי רָאֲתָה שֶׁהִיא מְחַבֶּקֶת אֶת סָבְתָא.
"יֵשׁ לִי רַעְיוֹן גָּדוֹל!" אָמְרָה יָעֵלִי בְּהִתְלַהֲבוּת.
"בְּיוֹם הַהֻלֶדֶת שֶׁלִּי נִסַע לְבַקֵר אֶת סָבְתָא."
אִמָּא וְאַבָּא פָּקְחוּ עֵינַיִם גְּדוֹלוֹת.
"הִיא פָּשׁוּט עוֹשָׂה אֶת הַמְּסִבּוֹת הֲכִי נֶהֱדָרוֹת בָּעוֹלָם."
------------------
אֲבָל גַּם כָּאן אַבָּא יָדַע לְחַשֵּׁב אֶת הָעִנְיָינִים לֹא רַע.
אֲבָל מָה הַהִסְתַּבְּרוּת שֶׁהוּא יַצְלִיחַ לְהַשִּׂיג דִּמְיוֹן אִם הוּא לֹא יוֹדֵעַ אֵפוֹא לְהַשִּׂיג?
אַבָּא הֶחְלִיט לְשַׁנּוֹת אֶת הַשְּׁאֵלָה לִשְׁאֵלָה יוֹתֵר פְּשׁוּטָה: מָה הַסִּיכּוּי לִמְצוֹא מִשֶּׁהוּ שֶׁאֲנִי לֹא יוֹדֵעַ מַהוּ וְאֵפוֹא רוֹכְשִׁים אוֹתוֹ.
הַשְּׁאֵלָה הַזּוֹ אוּלַי הָיְיתָה יוֹתֵר פְּשׁוּטָה אֲבָל עֲדַיִין לֹא מַמָּשׁ פְּתִירָה.
אַבָּא הֶחְלִיט לְנַסֵּח אֶת הַשְּׁאֵלָה שׁוּב:

------------------
"אֲבָל אֲנַחְנוּ חוֹשְׁבִים…" הִמְשִׁיךְ אַבָּא, "אֲנַחְנוּ חוֹשְׁבִים שֶׁהָרֶגַע רָאִינוּ אֶת מַהֲדוּרַת הַחֲדָשׁוֹת שֶׁל מָחָר."
הַטֶּלֶוִיזְיָה שֶׁלָּנוּ שִׁדְרָה אֶת הַתָּכְנִיּוֹת שֶׁל מָחָר.
בַּהַתְחָלָה זֶה הָיָה דַּוְקָא נֶחְמָד.
הִזְמַנְתִי חֲבֵרִים לִרְאוֹת אֶת הַפֶּרֶק הַבָּא שֶׁל הַסִּדְרָה שֶׁאֲנַחְנוּ אוֹהֲבִים יוֹם לִפְנֵי שֶׁהוּא יָצָא.

------------------
בְּעָלִיָית הַגַּג שָׂרֵרָה אַפְלוּלִית – לֹא הָיָה בָּה חָלוֹן מִלְבַד הַפֶּתַח שֶדַרְכּוֹ נִכְנְסוּ.
גִישֵשוּ שְתֵי הֶחֲבֵרוֹת בַּאָפֶלֶה, כְּשֶהֵן אוֹחָזוֹת יָדַיִים.
הֵן הִתְיָשְבוּ בַּחֵלֵק הָאָחוֹרִי שֶל הַחֶדֶר, וְדִיבְּרוּ בְּקוֹל חָרִישִי, מְתוֹךְ פַּחַד, שֶמַא מִישֶהוּ נִמְצָא שַם.
לְפֶתַע נִשְמַע רַעַש מוּזָר מְיַרְכֵתֵי הַחֶדֶר.
רִינָה נִבְהָלָה מְאוֹד, וּבְצֵעָקָה רָמָה בָּרְחָה וְיָרְדָה בִּמְהִירוּת מְהָסוּלָם.

------------------
"אֲנִי לֹא מְבִינָה לָמָּה אַתֶּם מַשְׁאִירִים אוֹתִי חֲמִשָׁה יָמִים עִם אִשָּׁה שֶׁאֲנִי לֹא מַכִּירָה!" כָּעֲסָה עַל הַהוֹרִים שֶׁלָּהּ.
"אֲבָל הִיא סָבְתָא שֶׁלָּךְ!" אָמְרָה אִמָּא.
"אָז מָה?" אָמְרָה יָעֵלִי.
אַבָּא נֶאֱנַח.
"אֲנִי יוֹדֵעַ שֶׁאַתְּ לֹא מַכִּירָה אוֹתָהּ, אֲבָל הִיא אִשָּׁה מְאֹד נֶחְמָדָה וְהִיא רָצְתָה מְאֹד לָבוֹא לִהְיוֹת אִתָךְ."
סָבְתָא שֶׁל יָעֵלִי גָּרָה בְּרוּסְיָה, אֶרֶץ רְחוֹקָה וְקָרָה.

------------------
גַם הַמּוֹרִים שֶׁרָאוּ אֶת הַחֲבוּרָה הָרוֹעֶשֶׁת וְשָׁמְעוּ עַל הַמִּבְצָע שֶׁל אַלוֹן הִבְטִיחוּ שֶׁיְחַפְּשׂוּ בִּשְׁבִילוֹ בַּקְבּוּקִים.
בַּיּוֹם לְמָחֳרָת כְּבָר חִכְּתָה לְיַד הַכִּסֵא שֶׁלוֹ בַּכִּתָה שַׂקִית גְּדוֹלָה עִם בַּקְבּוּקִים וּפַחִיוֹת.
אֲרִי שָׁאַל אוֹתוֹ מָה הוּא עוֹשֶׂה אַחֲרֵי הַצָּהֳרַיִם וְהִצִיעַ שֶׁיָּבוֹא אֵלָיו וְיֵצֵא אִתּוֹ לְסִיבוּב בַּשְּׁכוּנָה.
אַלוֹן הִסְכִּים בְּשִׂמְחָה.
בַּדֶּרֶךְ אֶל הָהָר

------------------
"אָסוּר!"
תָּמִיד זֶה כָּכָה, אִמָּא שֶׁלִּי הֲכִי כּוֹעֶסֶת כְּשֶׁהִיא מֻדְאֶגֶת.
"אִמָּא," נִסִיתִי לְהִשָׁמַע כְּמוֹ הַיַּלְדָה הֲכִי אַחְרָאִית בְּעוֹלָם, "אַתֶּם יְכוֹלִים לָצֵאת וּלְבַלוֹת…"
"אֵיזֶה לְבַלוֹת? אֲנִי בִּכְלָל לֹא אוֹהֵב אֶת הַחֲבֵרִים שֶׁאֲנַחְנוּ הוֹלְכִים אֲלֵיהֶם," אָמַר אַבָּא.
הִתְעַלַמְתִי מִמֶנוּ וְהִמְשַׁכְתִי: "אֲנִי מַבְטִיחָה שֶׁלֹּא נֵהָנֶה בִּכְלָל! רַק נִשְׁכַּב בַּמִּטּוֹת שֶׁלָּנוּ וְנִתְגַעְגֵעַ אֲלֵיכֶם עַד שֶׁנֵרָדֵם.
בְּסֵדֶר?"
"בְּסֵדֶר," רָטְנָה אִמָּא.

------------------
יֶלֶד אֶחָד, קָטָן וְרָזֶה, מָשַׁךְ בַּחֲצָאִיתָה שֶׁל אִמּוֹ וּבִקֵשׁ לֶאֱכֹל.
הָאֵם, אֲפִלוּ בְּלִי לְהִסְתַּכֵּל עָלָיו פָּשׁוּט אָסְפָה מְעַט חוֹל מְלֻכְלָךְ מִשְׁבִיל הַכְּנִיסָה וְנָתְנָה לִבְנָה עִם הַתַבְלִין הֶחָדָשׁ שֶׁזֶה עַתָה קָנְתָה.
הַיֶּלֶד הִכְנִיס לְפִיו כַּף גְּדוּשָׁה, אַךְ פִּתְאוֹם נִדְהֲמוּ כֻּלָם לִרְאוֹת אוֹתוֹ יוֹרֵק בְּגֹעַל אֶת מָה שֶׁאָכַל.
"פוּי, חוֹל!" אָמַר הַיֶּלֶד.
"אַל תְּדַבֵּר שְׁטֻיוֹת," אָמְרָה אִמּוֹ.

------------------
עִם עֲלוֹת הַשַּׁחַר נִשְׁמַע קוֹל הַלְמוּת פְּרָסוֹת מִתְקָרֵב אֶל הַכְּפָר וְעֵדֶר גָּדוֹל שֶׁל בּוּפָלוֹ עָשָׂה דַּרְכּוֹ יָשָׁר לְתוֹךְ הַמִּכְלָאָה הַפְּתוּחָה.
הָאִינְדִּיָּאנִים הַנִּדְהָמִים מִהֲרוּ לִסְגֹּר אֶת הַשַּׁעַר וְרָצוּ לַהֲרֹג אֶת כֻּלָם, אֲבָל טָטַנְגָה וִינְיָה עָצְרָה בַּעֲדָם.
“לֹא וָלֹא,” אָמְרָה, “הַבּוּפָלוֹ הֵם יְדִידֵינוּ וְהִגִּיעוּ לְכָאן מֵרְצוֹנָם כְּדֵי לְהַצִּיּלֵנוּ מֵרָעָב.

------------------
אֲנִי מַרְגִישׁ שֶׁחַיַי אֵינָם חַיִים עַד שֶׁאַגִּיעַ לְאוֹתוֹ הַר זָהָב מֻפְלָא."
"כֵּן," אָמְרָה לוּסָה, "גַם אֲנִי שָׁמַעְתִי עַל הַר הַזָּהָב… אֲנִי חַיֶבֶת לָצֵאת לְחַפֵּשׂ אוֹתוֹ."
"גַם אֲנִי אֶצְטָרֵף אֲלֵיכֶם," הִכְרִיז סָאקָאר.
"אֲנִי מַרְגִישׁ שֶׁרַק בְּהַר הַזָּהָב אוּכַל לְהַשִׂיג שַׁלְוָה.
נֵצֵא לַדֶּרֶךְ מָחָר?"
כֻּלָם הִסְכִּימוּ בְּהִתְלַהֲבוּת.
כֻּלָם מִלְבַד מָאלָה.

------------------
הָאִשָּׁה הַזְּקֵנָה וּמְשָׁרְתִים נוֹסָפִים הֵבִיאוּ לְחֶדֶר גָּדוֹל כַּמּוּת עֲצוּמָה שֶׁל מָזוֹן וּמַשְׁקָאוֹת וְדָרְשׁוּ שֶׁהַחֲבוּרָה תִּגְמֹר אֶת כָּל הָאֹכֶל וְהַמַּיִם בַּאֲרוּחָה אַחַת.
כֻּלָם הָיוּ רְעֵבִים מְאֹד כִּי לֹא אָכְלוּ דָּבָר בְּמֶשֶׁךְ יָמִים רַבִּים וְלָכֵן חִסְלוּ אֶת כָּל הָאֹכֶל בְּקַלוּת.
אֲבָל כְּשֶׁרָאָה לֵב אַדִּיר אֶת חָבִיוֹת הַמַּיִם, נָפְלָה רוּחוֹ וְהוּא אָמַר: "אֲנִי חוֹשֵׁשׁ שֶׁהוּבַסְתִי."

------------------
אֵלֶה הָיוּ צַמוֹת מְהַמְמוֹת וְיָעֵלִי הֶחְלִיטָה לֹא לְפָרֵק אוֹתָן לְעוֹלָם.
מָחָר אַדְוָה תִּשְׁתַּגֵע.
הַיּוֹם הַשְּׁלִישִׁי
כְּשֶׁחָזְרָה יָעֵלִי מֵחוּג קֵרָמִיקָה הִיא נֶעֶצְרָה בְּפֶתַח הַחֶדֶר שֶׁלָּהּ בִּפְלִיאָה.
הוּא נִרְאָה לְגַמְרֵי אַחֶרֶת! סָבְתָא שֶׁלָּהּ עָמְדָה לְיָדָהּ בְּחִיּוּךְ וְהִסְתַּכְּלָה עָלֶיהָ בְּצִפִּיָה.
"יָפֶה, יָלִיצְ'קָה?"
כֵּן, זֶה הָיָה יָפֶה.
הַמִּטָה הָיְתָה בְּמָקוֹם אַחֵר וְהָיָה עָלֶיהָ כִּסוּי וָרֹד מַקְסִים.

------------------
אַךְ לְפֶתַע הִבְחִין הַכֶּלֶב בְּאַרְנֶבֶת שֶׁחָלְפָה בַּמֶּרְחָק כְּמוֹ הֶבְזֵק לָבָן.
זֶה הָיָה פִּתוּי חָזָק מִדַי בִּשְׁבִיל הַכֶּלֶב וְהוּא לֹא עָמַד בּוֹ.
הוּא פָּתַח בְּמִרְדָף מָהִיר אַחֲרֵי הָאַרְנֶבֶת הָרָצָה וְשָׁכַח מֵהַמִּזְחֶלֶת וּמֵהַתִינֹקֶת הַיְּשֵׁנָה.
עַד מְהֵרָה פָּגְעָה הַמִּזְחֶלֶת בִּתְלוּלִית אֲדָמָה וְהַיַּלְדָה הַקְּטַנָה נָפְלָה מִתוֹכָה וְהִתְגַלְגְלָה אֶל הָעֵשֶׂב הָרַךְ וְהַגָּבוֹהַ.
הַכֶּלֶב הִמְשִׁיךְ בַּמִּרְדָף אֲבָל הָאַרְנֶבֶת נֶעֶלְמָה מֵעֵינָיו.

------------------
דָּלִיָּה, חַיְכָנִית עִם לֵב טוֹב, עִם שֵׂעָר זָהוֹב שֶׁאָהֲבָה לַעֲזֹר בַּמִּטְבָּח בַּאֲפִיָּה, וּבִישוּלִים, אֲבָל לֹא לְהַדִּיחַ כֵּלִים! גַּם הִיא שָּׂמָה, כֹּל דָּבָר בְּמָקוֹם יָדוּעַ וּמְסֻיָּם, וְתָמִיד יָדְעָה וְלֹא שָׁכְחָה, הֵיכָן! לִשְׁתֵּי הָאֲחָיוֹת הָיָה גַּם אָח צָעִיר: שָׁאוּל, יֶלֶד גִ'ינְגִ'י אוֹהֵב תַּעֲלוּל, שְׁכִּינוֹּ אוֹתוֹ: שָׁאוּל צָ'אפָּאצ'וּל! וְלָמָּה צָ'אפָּאצ'וּל? 

------------------
כְּשֶׁנִּצָּה מַצִּיעָה לְשַׂחֵק בְּמַחְבּוֹאִים, אוֹמֶרֶת דִּיצָה:
“דַּוְקָא לֹא! נְשַׁחֵק בְּקֻבִּיּוֹת!”
וּכְשֶׁאוֹמֶרֶת נִצָּה לְשַׂחֵק בְּקֻבִּיּוֹת, מִתְנַגֶּדֶת לָזֶה דִּיצָה וְאוֹמֶרֶת:
“דַּוְקָא לֹא! נְשַׂחֵק בְּמַחְבּוֹאִים!”
“דַּוְקָנִית אַחַת!” אוֹמֶרֶת נִצָּה וְנַעֲשֵׂית בְּרֹגֶז.
“גַּאַוְתָנִית אַחַת!” אוֹמֶרֶת דִּיצָה וּמִתְנַפַּחַת.
אִמָּא מִתְעָרֶבֶת לִפְעָמִים בְּרִיב בְּנוֹתֶיהָ.
“נִצָּה!” אוֹמֶרֶת הִיא, “הֲלֹא אַתְּ הַגְּדוֹלָה, עָלַיִךְ אֵפוֹא לְוַתֵּר לָהּ לְיַלְדֹּנֶת זוֹ”.

------------------
בָּעֶרֶב הָיְתָה אֶצְלֵנוּ הַפְסָקַת חַשְׁמַל.
אוֹי! הַמְּנוֹרוֹת כָּבוּ פִּתְאוֹם.
הַמַּחְשֵׁב לֹא פָּעַל, הַטֶּלֶוִיזְיָה לֹא פָּעֲלָה.
אֲנִי לֹא יָכֹלְתִי לְהָכִין שִׁעוּרִים,
אִמָּא לֹא יָכְלָה לִכְתֹב בַּמַּחְשֵׁב, אַבָּא לֹא יָכֹל לִקְרֹא עִתּוֹן, אֲחוֹתִי לֹא יָכְלָה
לִצְפּוֹת בַּטֶּלֵוִיזְיָה.
חָשַׁבְתִי: אִי אֶפְשָׁר לַעֲשׂוֹת כְּלוּם בְּלִי חַשְׁמַל, אֲבָל זֶה לֹא הָיָה נָכוֹן.
כֻּלָנוּ הִתְיַשַׁבְנוּ בַּמִּטָה שֶׁל הַהוֹרִים, סִפַּרְנוּ סִפּוּרִים מַפְחִידִים בַּחֹשֶׁךְ,

------------------
אֲבָל עָבַר יוֹם וְעוֹד יוֹם וּלְאַט לְאַט הִבְחִינָה שֶׁהָאֲנָשִׁים שֶׁבָּאִים לִקְנוֹת עוֹד וָעוֹד מֵהַתַבְלִין שֶׁלָה נַעֲשִׂים רָזִים יוֹתֵר וְיוֹתֵר.
הַלְחָיַיִם שֶׁלָּהֶם נִרְאוּ שְׁקוּעוֹת וְעוֹרָם הָיָה אָפֹר וַחֲסַר חַיִים.
הִיא הֵבִינָה שֶׁבִּגְלַל הַתַבְלִין שֶׁלָה הָאֲנָשִׁים בַּכְּפָר אוֹכְלִים רַק חוֹל.
נָכוֹן שֶׁהַתַבְלִין הָיָה יָכוֹל לִגְרֹם לַעֲרֵמָה שֶׁל חוֹל לִהְיוֹת טְעִימָה מְאֹד, אֲבָל הַחוֹל נִשְׁאַר חוֹל.
וַהֲרֵי אִי-אֶפְשָׁר לְהִתְקַיֵם מֵאֲכִילַת חוֹל.

------------------
אֹהַד וְהַיַּרְקָן
אִמָּא שָׁלְחָה אֶת אֹהַד אֶל הַיַּרְקָן
הָלַךְ אֹהַד אֶל הַיַּרְקָן וְקָנָה:
חַסָּה, גַּמְבָּה, קוֹלָב, אַרְנָק, דְּלַעַת, אַגָּס, חָלַב, צְנוֹן, תָּמָר, בַּנָּנָה, אָרוֹן וּבַטָּטָה.
הַיַּרְקָן נָתַן מַתָּנָה לְאֹהַד אָנָנָס.
שָׂמַח אֹהַד וְאָמַר לְיַרְקָן תּוֹדָה.
הַיַּרְקָן שָׂם בְּסַל שֶׁל אֹהַד: גַּמְבָּה, קוֹלָב, אַרְנָק, דְּלַעַת אַגָּס, חָלַב צְנוֹן, בַּנָּנָה ,אָרוֹן וּבַטָּטָה.
אֶת הַתָּמָר שָׁכַח הַיַּרְקָן.
------------------
וֶאֱלֹהִים מֵבִין אוֹתוֹ, מֵבִין הֵיטֵב אֶת תְּפִלָתוֹ.
וְהוּא שׁוֹרֵק כָּךְ רַק בְּשָׁעָה שֶׁהוּא רוֹצֶה לִשְׁרֹק אֶל הָאֱלֹהִים, כְּשֶׁהוּא מַרְגִישׁ צרֶךְ בִּשְׁרִיקָה.
וֶאֱלֹהִים, כָּךְ נִדְמֶה לוֹ, פָּשַׁט אֶת בְּגָדָיו וְהוּא מִשְׂתָרֵעַ עַכְשָׁו עַל כָּל מֶרְחֲבֵי הַשָּׂדֶה וְשׁוֹמֵעַ אֶת שְׁרִיקָתוֹ וְנֶהֱנֶה מִמֶנָה וְשָׂמֵחַ בָּה.
לְיַאשֶׁק כְּבָר מָלְאוּ שְׁלוֹשׁ-עֶשְׂרֵה שָׁנָה וְהוּא לֹא יָכוֹל לִקְרֹא "שְׁמַע" וְרֹאשׁ הַשָּׁנָה מִתְקָרֵב וּבָא.

------------------
אֲבָל לוֹלִי לָקְחָה אֶת הַצְּבָעִים וְצִיְרָה אוֹתָהּ.
הֲכִי מְדֻיָק שֶׁיָּכְלָה.
אַחַר כָּךְ הִיא כָּתְבָה עָלֶיהָ סִפּוּר.
וְזֶה, פָּחוֹת אוֹ יוֹתֵר, הַסִּפּוּר הַזֶּה.
------------------
בְּאוֹתוֹ לַיְלָה לֹא סָגַר הַמֶּלֶךְ אֶת הַחֶדֶר בְּמַנְעוּל וּבֶן הַמֶּלֶךְ הָלַךְ לִישֹׁן, מְשֻׁכְנָע כִּי בָּרֶגַע שֶׁיְנַסוּ הַבָּנוֹת לָצֵאת מֵהַחֶדֶר, יִתְעוֹרֵר וְיַעֲקֹב אַחֲרֵיהֶן.
אֲבָל בַּחֲצוֹת נֶעֶצְמוּ עֵינָיו מֵעַצְמָן וְלֹא נִפְקְחוּ שׁוּב עַד שֶׁעָלָה אוֹר הַבֹּקֶר.
“הַלַּיְלָה הַבָּנוֹת לֹא יָצְאוּ מִמִּטּוֹתֵיהֶן,” הִבְטִיחַ הַגֶּבֶר הַצָּעִיר לַמֶּלֶךְ שֶׁהִגִּיעַ בַּבֹּקֶר כְּדֵי לִבְדֹק מָה אֵרַע בַּלַּיְלָה.

------------------
30 אֲגוֹרוֹת נִרְאוּ לוֹ מַמָשׁ קְצָת וְלֹא עִנְיֵן אוֹתוֹ הַמִּחְזוּר הַזֶּה, אֲבָל מָה הַבְּעָיָה לֶאֱסֹף בַּקְבּוּקִים רֵיקִים? הוּא יָכוֹל לֶאֱסֹף הֲמוֹן! הוּא צָרִיךְ לְחַשֵׁב כַּמָּה בַּקְבּוּקִים הוּא צָרִיךְ כְּדֵי לְהַגִּיעַ לְ-200 שֶׁקֶל, אֲבָל בֵּינְתַיִם…
"אֲנִי יָכוֹל לְקַבֵּל אֶת הַבַּקְבּוּק הַזֶּה?" שָׁאַל, וְנָעֳמִי נָתְנָה לוֹ אֶת הַבַּקְבּוּק בְּלִי לְהַסֵּס.
דַוְקָא נֶחְמָדָה.
אַלוּף הַבַּקְבּוּקִים

------------------
בְּכָל שָׁנָה הַתּוֹשָׁבִים מְחַכִּים לָעוֹרֵב שֶׁיָּבִיא אִתּוֹ אֶת מַתְנַת הָאוֹר, וּבָאָבִיב מַגִּיעַ הָעוֹרֵב עִם כַּדוּר-אוֹר חָדָשׁ, וְכֻלָם נֶהֱנִים מֵהָאוֹר בְּכָל שְׁעוֹת הַיּוֹם וְהַלַּיְלָה.
וְאָז נִגְמָר כַּדוּר-הָאוֹר הַקָּטָן וְהָעוֹרֵב צָרִיךְ לָצֵאת שׁוּב לְמַסָעוֹ כְּדֵי לְהָבִיא כַּדוּר-אוֹר חָדָשׁ וְחוֹזֵר חֲלִילָה.
------------------
לְלֹא מִלָּה נוֹסֶפֶת הִקִיפוּ אוֹתוֹ הַקְּטַנִים, וְאֶחָד מָהֵם, הֶחָצוּף מִכֻּלָם, דָּחַק בְּגוּסְטַב: "קָדִימָה, בֶּן-אָדָם, תַּתְחִיל לְסַפֵּר כְּבָר!" 
"נוּ, טוֹב," אָמַר גּוּסְטַב מִילְבַּךְ, "בַּקַיִץ שֶׁעָבָר הָיִיתִי בְּרֶגִיסְוַלְד.
בִּתְחִלַת הַקַּיִץ רָצִינוּ בִּכְלָל לִנְסֹעַ לְאִיטַלְיָה, אֲבָל הִמְלִיצוּ לְאַבָּא שֶׁלִּי בְּחֹם עַל הַכְּפָר רֶגִיסְוַלְד, אָז נָסַעְנוּ לְשָׁם.

------------------
לְמָשָׁל, לְכַבּוֹת אֶת הָאוֹר לִפְנֵי הַשֵּׁנָה, לְהִכָּנֵס לַבְּרֵכָה אוֹ לַיָּם, לַעֲלוֹת גָּבוֹהַ בַּסֻּלָם בְּגַן הַשַּׁעֲשׁוּעִים וְעוֹד הַרְבֵּה דְּבָרִים אֲחֵרִים שֶׁהַמִּפְלָצוֹת מָנְעוּ מִמֶנָה לַעֲשׂוֹת.
יוֹם אֶחָד, כְּשֶׁלוֹלִי סֵרְבָה לָלֶכֶת עִם הַמִּשְׁפָּחָה לַפַּארְק, אָמְרָה אִמָּא אֶת הַמִּשְׁפָּט שֶׁלוֹלִי שָׂנְאָה יוֹתֵר מִכֹּל: "אַתְּ כְּבָר לֹא יַלְדָּה קְטַנָה, לוֹלִי, אַתְּ צְרִיכָה לְהָבִין שֶׁמִּפְלָצוֹת הֵן לֹא אֲמִתִיוֹת."

------------------
- זֶה לֹא שָׁטִיחַ, עֲנוּ חֲבֵרָיו, זוֹ סִירָה, וְאֵילוּ לֹא עָלִים אֶלָּא אוֹכֶל שֶׁאָנוּ לוֹקְחִים לְדֶרֶךְ.
הַשַּׁיִט יָכוֹל לְהִמָּשֵׁךְ מִסְפָּר יָמִים וְאָנוּ עֲלוּלִים לִהְיוֹת רְעֵבִים.
- אֲנִי לֹא רוֹאֶה כָּאן שׁוּם סִירָה, רַק שָׁטִיחַ, וְהֶעָלִים הָאֵלּוּ לֹא נִרְאִים לִי אוֹכֶל טָעִים בִּמְיוּחָד, וְאַתֶּם צְרִיכִים לַחֲזוֹר הַבַּיְתָה עוֹד מְעַט וְלא לְהִישָּׁאֵר כָּאן כַּמָּה יָמִים...

------------------
"אֲנִי חוֹשֵׁשׁ שֶׁנִּכְשַׁלְתִי."
אֲבָל אָזְנַיִם חַדוֹת נִשְׁכַּב עַל הָאֲדָמָה וְהִצְמִיד אֵלֶיהָ אֶת אָזְנוֹ.
"הָרָץ הַסָּגֹל יָשֵׁן.
אֲנִי שׁוֹמֵעַ אוֹתוֹ נוֹחֵר בַּמֶּרְחָק."
"אֲנִי אָעִיר אוֹתוֹ מִיָּד," אָמַר הַיּוֹרֶה בַּחִצִים.
הוּא כִּוֵן אֶת הַחֵץ בַּקֶּשֶׁת וְיָרָה אוֹתוֹ בְּדִיוּק לַמָּקוֹם שֶׁבּוֹ יָשָׁן הָרָץ הַסָּגֹל.
הַחֵץ פָּגַע בְּאַפּוֹ שֶׁל הָאִישׁ הַיָּשֵׁן וְהוּא הִתְעוֹרֵר מִיָּד וְקָפַץ עַל רַגְלָיו.
תֵכֶף וּמִיָּד הֵבִין שֶׁרֻמָה.

------------------
“שָׂא אֶת בַּקָשָׁתִי אֶל הַבּוּפָלוֹ הַגְּדוֹלִים אֲשֶׁר בָּעֲרָבוֹת הָרְחוֹקוֹת,” בִּקְשָׁה מֵהָעוֹרֵב, וְהוּא יָצָא לַדֶּרֶךְ בִּמְהִירוּת.
אַחֲרֵי אַרְבָּעָה יָמִים נִדְהֲמוּ אַנְשֵׁי הַכְּפָר לִרְאוֹת אַרְבָּעָה בּוּפָלוֹ עֲצוּמֵי מִדוֹת נִכְנָסִים אֶל הַכְּפָר לְלֹא פַּחַד וְעוֹשִׂים אֶת דַּרְכָּם אֶל אָהֳלָם שֶׁל טָטַנְגָה וִינְיָה וְשֶׁל טָקוֹנָגוֹ.
הַצְּעִירָה קִבְּלָה אֶת פְּנֵיהֶם בְּכָבוֹד וּבִקְשָׁה מֵהֶם שֶׁיִמְסְרוּ אֶת בַּקָשַׁת הָעֶזְרָה שֶׁלָה לְמַנְהִיג הָעֵדֶר.

------------------
לֵב אַדִּיר לֹא הִתְרַגֵשׁ מִדִבְרֵיהֶם וְהָלַךְ עִם חֲבֵרָיו יָשָׁר לְבֵיתָהּ שֶׁל הַנַּעֲרָה.
הָאִשָּׁה הַזְּקֵנָה פָּגְשָׁה אוֹתָם עַל מִפְתַן הַדֶּלֶת וְהוּא סִפֵּר לָהּ עַל מַטְרַת בִּקוּרוֹ.
לְמַרְאֵהוּ צָחֲקָה הַזְּקֵנָה וְאָמְרָה: "אַתָּה נִרְאֶה יוֹתֵר כְּמוֹ נַעֲרָה יָפָה מֵאֲשֶׁר כְּמוֹ לוֹחֵם.
לֹא תּוּכַל לַעֲבֹר אֶת הַמִּבְחָנִים." אֲבָל לֵב אַדִּיר הִתְעַקֵשׁ.
"אִם תִּכָּשֵׁל, תִּצְטָרֵךְ לָמוּת," הִמְשִׁיכָה הַזְּקֵנָה, וְלֵב אַדִּיר אָמַר: "מֻסְכָּם עָלַי.
בּוֹאִי וְנַתְחִיל."

------------------
בַּפַּעַם הַשְּׁלִישִׁית הַמַּטְבֵּעַ הוֹבִילָה אוֹתוֹ שְׂמאלָה יָשָׁר לְרַמְזוֹר.
לֹא הָיָה קַר מִדַּי וְלָכֵן לְאַבָּא הָיָה אֲפִילּוּ נֶחְמָד.
אַחֲרֵי כַּמָּה זְרִיקוֹת הוּא שָּׂם לֵב שֶׁהוּא מִתְרַחֵק מֵהַבַּיִת וְשֶׁבָּקֶצֶב הַזֶּה הוּא לֹא יַסְפִּיק לַחֲזוֹר בַּזְּמַן לַאֲרוּחַת עֶרֶב.
אֵין דָּבָר, הוּא הֶחְלִיט, אֲנִי תָּמִיד יָכוֹל לִקְנוֹת מַשֶּׁהוּ בְּדֶרֶךְ אִם אֲנִי מְאוֹד רָעָב.
אֲבָל הַמַּטְבֵּעַ הֶחְלִיטָה, כְּנִרְאֶה, שֶׁהָעֶרֶב הוּא לֹא יאכַל.

------------------
הִיא פָּסְעָה עַל הַשְּׁבִיל בַּדֶּרֶךְ חֲזָרָה בְּרַגְלַיִם קַלוֹת.
צִפּוֹר צִבְעוֹנִית לִוְתָה אוֹתָה בְּשִׁיר.
------------------
אֲבָל כָּל הַכְּלָבִים נִרְאוּ קְצָת עֲצוּבִים, וְאַף אֶחָד מֵהֶם לֹא הָיָה יָפֶה אוֹ מְטֻפָּח כְּמוֹ פְּרִינְסֶס.
מִיכַל עָבְרָה בֵּין הַכְּלוּבִים וְהִבִּיטָה בַּכְּלָבִים אֲבָל אַף אֶחָד מֵהֶם לֹא מַמָשׁ הָיָה הַכֶּלֶב שֶׁלָּהּ.
"רָצִיתִי כַּלְבָּה גְּדוֹלָה וּלְבָנָה," הִיא לָחֲשָׁה בְּשֶׁקֶט בָּאֹזֶן שֶׁל אִמָּא, כְּדֵי שֶׁיָּרוֹן, הָאִישׁ מֵהַכַּלְבִּיָה, לֹא יִשְׁמַע.

------------------
"הַאִם נָחוּץ שֶׁתְסַפֵּר לִי אֶת הַדָּבָר הָרַע שֶׁשָּׁמַעְתָ מִמִישֶׁהוּ עַל חֲבֵרִי וְשֶׁאַתָּה לֹא בָּטוּחַ שֶׁהוּא אֱמֶת?"
הַיָּדִיד חָשַׁב רֶגַע וְאַחַר כָּךְ אָמַר: "לֹא, זֶה לֹא נָחוּץ".
"אִם כָּךְ, אַל תְּסַפֵּר לִי", אָמַר סוֹקְרָטֵס.
------------------
וְהִנֵה, יוֹם אֶחָד חָזְרוּ לְאוֹתָה עִיר רַבִּי אֱלִיעֶזֶר, רַבִּי יְהוֹשֻׁעַ וְרַבִּי עֲקִיבָא וּפָגְשׁוּ אִישׁ בַּדֶּרֶךְ.
"מָה שְׁלוֹם אַבָּא יוּדָן?" שָׁאֲלוּ אוֹתוֹ.
"הַאִם תּוּכַל לְהָבִיאֵנוּ אֵלָיו? הָיִינוּ רוֹצִים לִפְגשׁ אוֹתוֹ." אָמַר הָאִישׁ: "אַתֶּם בֶּאֱמֶת מִתְכַּוְנִים לְאַבָּא יוּדָן? הוּא הֲרֵי עָשִׁיר וְנִכְבָּד כְּמוֹ הַמֶּלֶךְ!"
שָׁמַע אַבָּא יוּדָן שֶׁהַחֲכָמִים חָזְרוּ לָעִיר, יָצָא לִקְרָאתָם וְהִזְמִינָם לְבֵיתוֹ הַיָּפֶה.

------------------
- זֶה מָה שֶׁיֵּשׁ לִי לְהַצִּיעַ לְךָ, אֲדוֹנִי
- אֲדוֹנִי, אֲנִי רוֹאֶה כָּאן תַּרְשִׁימִים
- כֵּן, צִיַּירְתִּי אוֹתָם מִדִּמְיוֹנִי, יֵשׁ כָּאן תַּרְשִׁים שֶׁמַּרְאֶה אֵיךְ אֶפְשָׁר לָטוּס לְכוֹכָבִים רְחוֹקִים, וְיֵשׁ כָּאן תַּרְשִׁים שֶׁמַּרְאֶה אֵיךְ אֶפְשָׁר לִצְלול עָמוֹק בַּיָּם בְּלִי לְאַבֵּד נְשִׁימָה, וְיֵשׁ כָּאן תַּרְשִׁים שֶׁמַּרְאֶה כֵּיצַד אֶפְשָׁר לִקְלוֹט תָּכְנִית טֵלֵבִיזְיָה שֶׁאוֹהֲבִים בְּלִי שֶׁתִּהְיֶה טֵלֵבִיזְיָה, יָשָׁר לַמּוֹחַ, וְיֵשׁ כָּאן...

------------------
תָמִיד כְּשֶׁמִּיכַל הָיְתָה בָּאָה לִשְׁלוֹמִית הֵן הָיוּ יוֹצְאוֹת יַחַד לְטַיֵל עִם פְּרִינְסֶס, שֶׁהָיְתָה קְשׁוּרָה בִּרְצוּעָה אֲדֻמָה, וְאָז, כְּשֶׁהָיוּ חוֹזְרוֹת, הָיוּ אוֹכְלוֹת אֲרוּחַת עֶרֶב עִם כָּל הַמִּשְׁפָּחָה שֶׁל שְׁלוֹמִית: שְׁנֵי הָאַחִים הַקְּטַנִים, הַהוֹרִים שֶׁלָּהּ וּפְּרִינְסֶס, שֶׁהָיְתָה יוֹשֶׁבֶת מִתַּחַת לְשֻׁלְחָן וּמְכַשְׁכֶּשֶׁת בַּזָנָב.
בַּלַּיְלָה מִיכַל בְּקֹשִׁי הִצְלִיחָה לְהֵרָדֵם מֵרֹב הִתְרַגְשׁוּת.

------------------
לֵב אַדִּיר וְהַטּוֹבָה בַּנָשִׁים נִשְׂאוּ בַּחֲגִיגָה גְּדוֹלָה.
הוּא נָתַן לַחֲבֵרָיו אוֹצָרוֹת וְהֵם הִבְטִיחוּ לַעֲמֹד לְצִדוֹ וְלַעֲזֹר לוֹ תָּמִיד כְּשֶׁיִזְדַּקֵק לָהֶם.
אַחֲרֵי הַחֲתֻנָה נָסַע הַזּוּג הַמְּאֻשָׁר, מְלֻוֶה בִּמְשָׁרְתִים וּבַעֲגָלוֹת מְלֵאוֹת כָּל טוּב, אֶל הַכְּפָר הָרָחוֹק שֶׁעַל שְׂפַת הַיָּם.
אִמּוֹ וְאָבִיו שָׂמְחוּ לִרְאוֹת אוֹתוֹ וְלִשְׁמֹעַ עַל הַצְלָחָתוֹ וְכֻלָם חָיוּ יַחַד בְּאֹשֶׁר וּבְאַהֲבָה.
מָה, בֶּאֱמֶת?

------------------
בְּמוֹרַד הַנָּהָר הוֹפְכִים הַמַּיִם לִזְרִימָה גּוֹעֶשֶׁת שֶׁל מַשְׁקֵה אֵלִים נִפְלָא, וְכָל אֶחָד שֶׁמַּגִּיעַ אֶל נְהַר הַשּׁוֹקוֹלָד יָכוֹל לִשְׁתּוֹת כִּרְצוֹנוֹ וַאֲפִלוּ לְהִשְׁתַּכְשֵׁךְ בַּשׁוֹקוֹלָד הַנֶּהֱדָר."
כָּל הַיְּלָדִים אָהֲבוּ אֶת הַסִּפּוּר, אֲבָל רַק מָאלָה נִשְׁבְּעָה לְעַצְמָה שֶׁלֹּא תָּנוּחַ וְלֹא תִּשְׁקֹט עַד שֶׁתַגִּיעַ לִנְהַר הַשּׁוֹקוֹלָד.
וְעִם הַמַּחְשָׁבָה הַזֹּאת נִרְדְמָה לְיַד הַמְּדוּרָה.
יוֹצֵאת לַמַּסָע
חָלְפוּ שָׁנִים, מָאלָה נֶהֶפְכָה לְנַעֲרָה.

------------------
הָיוּ פַּעַם שְׁנֵי אַחִים, שֵׁם הָאֶחָד עָלִי בַּבָּא וְשֵׁם הַשֵּׁנִי קָאסֶם.
עָלִי בַּבָּא הָיָה עָנִי מָרוּד, וּלְפַרְנָסָתוֹ הָיָה מְקוֹשֵׁשׁ עֲנָפִים לַהַסָּקָה.
קָאסֶם, אָחִיו, הָיָה אִישׁ עָשִׁיר – אַךְ לַמְּרוֹת שֶׁהָיָה עָשִׁיר, אַף פַּעַם לֹא עָזַר לְאָחִיו עָלִי בַּבָּא הַמִּסְכֵּן.
יוֹם אֶחָד יָצָא עָלִי בַּבָּא רָכוּב עַל חֲמוֹרוֹ לְקוֹשֵׁשׁ עֲנָפִים בֶּהָרִים.
וְהֵנָּה הִגִּיעַ אֶל מְעָרָה גְּדוֹלָה, שֶׁהַפֶּתַח שֶׁלָּהּ הָיָה נָעוּל בְּשַׁעַר עָצוּם עָשׂוּי אֶבֶן.

------------------
הַשּׁוֹדְדִים הֵבִינוּ מִיָּד, כִּי מִישֶׁהוּ גִּלָּה אֶת סוֹדָם וְהוּא נִמְצָא בְּתוֹךְ הַמְּעָרָה.
״אֲהָהּ," אָמַר מַנְהִיג הַשּׁוֹדְדִים, ״נִרְאֶה שֶׁזֶּה אוֹתוֹ נָבָל, שֶׁגּוֹנֵב כָּל פַּעַם מִן הַזָּהָב שֶׁלָּנוּ." וּמַנְהִיג הַשּׁוֹדְדִים צָעַק לְעֵבֶר הַפֶּתַח:
״סוּמְסוּם הִפָּתַח!"
שַׁעַר הַמְּעָרָה נִפְתַּח לְאִטּוֹ, וְאַרְבָּעִים הַשּׁוֹדְדִים נִכְנְסוּ לְתוֹךְ הַמְּעָרָה.
כְּשֶׁגִּלּוּ אֶת קָאסֶם בְּתוֹכָהּ – שָׁלְפוּ מִיָּד אֶת חַרְבוֹתֵיהֶם וַהֲרָגוּהוּ.

------------------
הַצַּיָדִים שָׁמְעוּ בְּקוֹלָה וְצָדוּ מִן הַבּוּפָלוֹ רַק כְּדֵי לְסַפֵּק אֹכֶל לִבְנֵי הַשֵּׁבֶט הָרְעֵבִים, וְאָז פָּתְחוּ אֶת שַׁעֲרֵי הַמִּכְלָאָה וְנָתְנוּ לִשְׁאַר בְּנֵי הָעֵדֶר לָרוּץ לְדַרְכָּם.
בַּלַּיְלָה נֶעֶרְכָה חֲגִיגָה גְּדוֹלָה בְּמֶרְכַּז הַכְּפָר.
הָאִינְדִּיָּאנִים הִבְטִיחוּ לְהַעֲרִיךְ וּלְכַבֵּד אֶת אֲחֵיהֶם הַבּוּפָלוֹ וְלָצוּד רַק בְּמִידַת הַצֹּרֶךְ.
מִסָבִיב לַמְּדוּרָה סִפְּרָה טָטַנְגָה וִינְיָה לְכֻלָם הֵיכָן גָּדְלָה וּמֵאֵיפֹה בָּאָה.

------------------
פַּעַם סִפְּרוּ לְרֹאשׁ הַכְּפָר שֶׁבָּעִיר הַקְּרוֹבָה גָּרָה אִשָּׁה חֲכָמָה מְאוֹד.
"אֲנִי רוֹצֶה לִבְדֹק אֶת הַחָכְמָה שֶׁל הָאִשָּׁה הַזֹּאת", חָשַׁב רֹאשׁ הַכְּפָר בְּלִבּוֹ.
חָשַׁב וְחָשַׁב עַד שֶׁצָץ בְּרֹאשׁוֹ רַעְיוֹן.
הֶעֱמִיס רֹאשׁ הַכְּפָר עַל הַסּוּס שֶׁלוֹ שַׂק מָלֵא בְּגַרְגִירֵי חוּמוּס.

------------------
קָאסֶם שָׂמַח מְאוֹד, וְכֵיוָן שֶׁהָיָה רוֹדֵף בֶּצַע, הֶחְלִיט לָקַחַת לְעַצְמוֹ אֶת כָּל אוֹצַר הַזָּהָב שֶׁבַּמְּעָרָה.
עוֹד בְּאוֹתוֹ הַיּוֹם הוּא הֶעֱמִיס אַרְגָּזִים גְּדוֹלִים עַל גַּבָּם שֶׁל עֲשָׂרָה סוּסִים, וְרָכַב עַל אַחַד הַסּוּסִים, כְּשֶׁכָּל שְׁאָר הַסּוּסִים הוֹלְכִים בְּשַׁיָּרָה אַחֲרָיו.
כָּךְ רָכַב קָאסֶם עַד שֶׁהִגִּיעַ לַמְּעָרָה שֶׁבָּהָר.
שָׁם יָרַד מִן הַסּוּס שֶׁעָלָיו יָשַׁב וְקָרָא לְעֵבֶר הַמְּעָרָה:
״סוּמְסוּם הִפָּתַח!"
וְשַׁעַר הַמְּעָרָה נִפְתַּח.

------------------
"אוּלַי תִּשְׁטֹף מְכוֹנִיּוֹת?" הִצִיעַ אֲרִי.
אַלוֹן עִקֵם אֶת הָאַף.
לֹא הִתְחַשֵׁק לוֹ לְהֵרָטֵב בַּיָּמִים הַקָּרִים שֶׁל הַחֹרֶף.
חוּץ מִזֶה, הַגֶּשֶׁם שָׁטַף אֶת הַמְּכוֹנִיּוֹת וְלֹא נִרְאָה לוֹ שֶׁיִהְיוּ לוֹ הַרְבֵּה לָקוֹחוֹת.
"אֲנִי שׁוֹמֶרֶת עַל הַיֶּלֶד שֶׁל הַשְּׁכֵנִים שֶׁלָּנוּ," הִצְטָרְפָה הִילִי לַשִּׂיחָה.
"אֵין לִי כֹּחַ לִילָדִים קְטַנִים," מָשַׁךְ אַלוֹן בִּכְתֵפָיו.
הַכִּתָה הִתְרוֹקְנָה מִילָדִים וְאַלוֹן נִשְׁאַר לָשֶׁבֶת לְבַד, זָעוּף וּמְמֻרְמָר.

------------------
לְאַחַר שֶיָעֵל יָרְדָה וְגוּר – הֶחָתוּלִים בְּיָדֵיהָ, אָמְרָה לְרִינָה בְּכֵעֵס: "יוֹתֵר אֵל תֵּדַבְּרִי אֶלַי,אֵינֵנִי חֲבֵרָה שֶלַךְ עוֹד." הִשְתוֹקֶקָה רִינָה לְבָקֶש אֶת סְלִיחָתָה, אַךְ יָעֵל סִירְבָה וְרָצָה לְבֵיתָה, וּמְאַז לֹא דִּיבְּרָה אִתָה יוֹתֵר.
------------------
שָׁאוּל צָ'אפָּאתוּל בַּמִּשְׁפָּחָה אַחַת הָיוּ שְׁלֹשָּׂה יְלָדִים: שְׁתֵּי אֲחָיוֹת :דּוֹרִית הַבּוֹגֶרֶת, תָּמִיד מְסֻדֶּרֶת, עִם עֵינַיִם שְׁחֹרוֹת שֶׁרוֹאוֹת כָּל דָּבָר שֶׁאָהֲבָה לְהִתְבּוֹנֵן בְּכָל פִּנָּה וּמָקוֹם וּלְנַחֵשׁ: אֵיזֶה מֶזֶג אֲוִיר יִהְיֶה הַיּוֹם?

------------------
כְּשֶׁאִמָּא כְּבָר יְשֵׁנָה
וַאֲנִי רוֹצֶה לְהַגִּיד
לָהּ מַשֶּׁהוּ,
אֲנִי מֵעִיר אוֹתָהּ
בְּשֶׁקֶט-בְּשֶׁקֶט,
בִּשְׁבִיל שֶׁהִיא
לֹא תִּתְעוֹרֵר.
דַמְיְינוּ שֶׁקָּרָה לָכֶם מִקְרֶה דּוֹמֶה לַמִּקְרֶה שֶׁל הַיֶּלֶד מֵהַשִּׁיר, וְגַם אַתֶּם הֵעַרְתֶם אֶת אִמָּא אוֹ אֶת אַבָּא וְהִצְטַעַרְתֶם עַל כָּךְ.
כִּתְבוּ לָהֶם מִכְתָב
צִבְעוּ בְּשִׁיר אֶת הָאוֹת ש' בְּכָל מָקוֹם שֶׁבּוֹ הִיא מוֹפִיעָה.
קִרְאוּ אֶת הַשִּׁיר בְּקוֹל וְהַדְגִישׁוּ בַּקְּרִיאָה אֶת הַמִּלִים שֶׁבָּהֶן מוֹפִיעָה הָאוֹת ש'.

------------------
לַכֵן נוֹדְדוֹת הצִיפּוֹרִים לְאַרַצוֹת חָמוֹת יוֹתֶר שֶאֶפְשָר לִמְצוא שָם מָזוֹן.

------------------
בֹּעַז אָכַל שׁוֹקוֹלָד וְשָׁתָה שׁוֹקוֹ
אַבָּא קָנָה חַלּוֹת לַשַּׁבָּת.
בַּגַּן פָּרְחָה שׁוֹשַׁנָּה כְּחוֹלָה.
לְיוֹאָב כְּלַבְלַב שֶׁחַי בַּיָּם.
דָּנָה קָנְתָה קוֹף וָרֹד שֶׁאָהַב בַּנָּנָה.
סַבָּא אַבְרָהָם קָנָה שָׁעוֹן חָדָשׁ.
בַּאֲרוֹן הַלָּבָן יֵשׁ קוֹלָב.
אוֹר יָשְׁבָה עַל הַכַּר וְכַתָּבָהּ.
הַכְּלַבְלַב נַבְחָן רָבַץ לְיַד אוֹר.
סָבְתָא אָפְתָה חַלּוֹנוֹת.
סָבְתָא עָשְׂתָה מָרָק בַּטָּטוֹת.
------------------
הִיא הִרְחִיקָה אוֹתוֹ יוֹתֵר וְיוֹתֵר מִכָּל מָקוֹם שֶׁגָּרִים בּוֹ אֲנָשִׁים.
הוּא הִגִּיעַ לְמָקוֹם חָשׁוּךְ וְלא כָּל כָּךְ נָעִים.
אַבָּא קְצָת הִתְרַגֵּז: אִי אֶפְשָׁר לִסְמֹךְ עַל הַמַּזָּל, רַק רָצִיתִי לְהַגִּיעַ לְאֵיזוֹ אֲרוּחָה טוֹבָה.
בְּכָל זֹאת אַבָּא הֶחְלִיט לֹא לְרַמוֹת בַּמִּשְׂחָק וּלְהַמְשִׁיךְ לְאָן שֶׁהַמַּזָּל (אוֹ הַמַּטְבֵּעַ) יוֹבִיל אוֹתוֹ.
שָׁעָתָּיִים אַחֲרֵי כֵּן אַבָּא הָיָה מְאוֹד רָעָב.
גַּם מְאוֹד עָיֵיף.

------------------
מָאלָה הִבִּיטָה בָּהֶן, שָׁמְעָה אֶת שִׁירָתָן וְאָמְרָה לְעַצְמָה: "צִפּוֹרִים יָפוֹת, אֲבָל הֵן כְּלוּם בְּהַשְׁוָאָה לִנְהַר הַשּׁוֹקוֹלָד הַמֻּפְלָא שֶׁמְּחַכֶּה לִי."
לְכָל אֹרֶךְ דַּרְכָּה צָמְחוּ עֲצֵי פְּרִי שֶׁהוֹשִׁיטוּ לָה אֶת פֵּרוֹתֵיהֶם הַמְּתוּקִים וְהָרַעֲנַנִים.
מָאלָה הָיְתָה קוֹטֶפֶת פְּרִי אוֹ שְׁנַיִם, אוֹכֶלֶת מֵהֶם וְחוֹשֶׁבֶת: "נֶחְמָד, אֲפִלוּ טָעִים, אֲבָל אֵיךְ אֶפְשָׁר לְהַשְׁווֹת אֶת זֶה לְפֵרוֹת הַקָּקָאוֹ וְלִנְהַר הַשּׁוֹקוֹלָד שֶׁזּוֹרֵם לוֹ עֲבוּרִי אֵי שָׁם?"

------------------
בִּכְפָר קָטָן עַל גְּדוֹת הָאָמָזוֹנָס חַיָה לִפְנֵי זְמַן רַב מְאֹד יַלְדָּה וּשְׁמָה מָאלָה.
הִיא הָיְתָה חֲכָמָה וְטוֹבָה, אֲבָל יוֹתֵר מִכֹּל – נְחוּשָׁה.
כְּשֶׁיַּלְדֵי הַכְּפָר הִתְחָרוּ בְּטִפּוּס עַל עֵצִים, מָאלָה לֹא נָחָה עַד שֶׁהִגִּיעָה לַמָּקוֹם הַגָּבוֹהַ בְּיוֹתֵר.
כְּשֶׁחָגְגוּ אֶת הָאָבִיב בִּמְסִבָּה גְּדוֹלָה, הָיוּ רִקוּדֶיהָ שֶׁל מָאלָה הַפְּרָאִיִים וְהַיָּפִים בְּיוֹתֵר.
כֻּלָם יָדְעוּ שֶׁתִּגְדַל לִהְיוֹת אִשָּׁה מְיֻחֶדֶת בְּמִינָה.

------------------
אַךְ הַשַּׁעַר לֹא נִפְתַּח.
הוּא צָעַק:
״חִטָּה הִפָּתַח!"
אַךְ הַשַּׁעַר לֹא נִפְתַּח.
קָאסֶם צָעַק עוֹד הַרְבֵּה דְּבָרִים, אַךְ הוּא לֹא הִצְלִיחַ לְהִזָּכֵר בְּמִלּוֹת הַקֶּסֶם שֶׁלִּמֵד אוֹתוֹ אָחִיו עָלִי בַּבָּא.
כָּךְ עָבְרוּ לָהֵן כַּמָּה שָׁעוֹת שֶׁבָּהֵן הָיָה קָאסֶם בְּתוֹךְ הַמְּעָרָה, צוֹעֵק לְעֵבֶר הַשַּׁעַר הַסָּגוּר.
וְהִנֵּה הִגִּיעוּ אַרְבָּעִים הַשּׁוֹדְדִים לַמְּעָרָה, וְרָאוּ אֶת עֲשֶׂרֶת הַסּוּסִים לְיַד הַפֶּתַח.

------------------
הָיֹה הָיָה מֶלֶךְ שֶׁהָיוּ לוֹ לֹא פָּחוֹת מִ 12- בָּנוֹת.
כֻּלָן הָיוּ יָפוֹת וּמַקְסִימוֹת.
כֻּלָן טוֹבוֹת וְצַיְתָנִיּוֹת.
הֵן יָשְׁנוּ בְּחֶדֶר גָּדוֹל וּבוֹ 12 מִטוֹת, אַחַת לְיַד הַשְּׁנִיָּה.
כְּשֶׁהִגִּיעַ הַלַּיְלָה הָיָה הַמֶּלֶךְ נוֹעֵל אֶת הַחֶדֶר בְּמַנְעוּל גָּדוֹל וְכָבֵד, אֲבָל כְּשֶׁהָיָה מַגִּיעַ בַּבֹּקֶר כְּדֵי לִפְתֹחַ אֶת הַדֶּלֶת, תָּמִיד הָיָה מוֹצֵא מִתַּחַת לְמִטוֹת הַבָּנוֹת נַעֲלֵי רִקוּד בְּלוּיוֹת עִם חֹרִים בַּסֻלְיוֹת.
בְּכָל יוֹם הָיוּ בְּנוֹת הַמֶּלֶךְ מְקַבְּלוֹת

------------------
- עֲצוֹר, בְּהֶחְלֵט מַרְשִׁים, אֲבָל לֹא מָה שֶׁאֲנִי מְחַפֵּשׂ
- לא? שְׁאַל הָאִישׁ בְּאַכְזָבָה? אָז מָה אַתָּה מְחַפֵּשׂ?
- אֲנִי מְחַפֵּשׂ דִּמְיוֹן שֶׁיִּהְיֶה שֶׁלִּי, לֹא דִּמְיוֹן שֶׁל אֲחֵרִים.
אַתָּה מַצִּיעַ לִי דְּבָרִים מְאוֹד יָפִים, הַלְוַואי שֶׁהָיָה לִי דִּמְיוֹן לְתַכְנֵן דְּבָרִים כָּאֵילוּ.
אֲבָל אֲנִי לֹא רוֹצֶה לִרְכּוֹשׁ תָּוכְנִיּוֹת דִּמְיוֹנִיות, אֲנִי רוֹצֶה אֶת הַדִּמְיוֹן עַצְמוֹ.
- אֲנִי מִצְטַעֵר, אֶת זֶה לֹא תּוּכַל לְהַשִּׂיג מִמֶּנִּי.

------------------
"מָה אַתָּה עוֹשֶׂה?" פִּתְאוֹם הוּא נִרְאָה קְצָת מְפֻחָד.
"לָמָה אַתָּה נִכְנָס אֵלַי הַבַּיְתָה? אֲנִי לֹא מַכִּיר אוֹתְךָ בִּכְלָל."
הֶחְלַטְתִי שֶׁאֵין לִי מָה לְהַפְסִיד וְאָמַרְתִּי אֶת הָאֱמֶת: "עוֹד כַּמָּה דַּקוֹת תִּהְיֶה רְעִידַת אֲדָמָה.
אַתָּה חַיָּב לָצֵאת מֵהַבַּיִת."
"אֵיזֶה תַּרְגִיל אַתָּה עוֹשֶׂה לִי?" שָׁאַל בְּחַשְׁדָנוּת, אֲבָל אָז הִרְגַשְׁנוּ אֶת הָרַעַד בָּרַגְלַיִם.
בַּהַתְחָלָה חַלָשׁ כְּמוֹ דִּגְדוּג, אֲבָל לְאַט הוּא הִתְגַבֵּר.

------------------
מִקְרֶה שֶׁבּוֹ עֲשִׂיתֶם מַשֶׁהוּ לְמַעַן בֶּן מִשְׁפָּחָה אוֹ בַּת מִשְׁפָּחָה אוֹ שֶׁהֵם עָשׂוּ לְמַעַנְכֶם.
------------------
בִּגְלַל שֶׁהֵם אַף פַּעַם לֹא נִפְגְּשׁוּ גַּם לֹא יָצָא לָהֶם לָרִיב.
וְאָז נוֹלְדָה לוֹ יַלְדָּה.
הָיוּ לָהּ תַּלְתַּלֵי זָהָב וְעֵינַיִים בְּצֶבַע יָרוֹק תְּכֵלֶת וּפָנִים מְחַיְּיכוֹת שֶׁאוֹהֲבוֹת אֶת כָּל הָעוֹלָם.
הַצָּרוֹת שֶׁל מַמָּשׁ הִתְחִילוּ כְּשֶׁהִיא הִתְחִילָה לְדַבֵּר:
- הֲכִי אֲנִי לֹא אוֹהֶבֶת מִפְלָצוֹת, אָמְרָה טַל
- אֲבָל יַלְדָּה שֶׁלִּי, אֵין מִפְלָצוֹת בָּעוֹלָם
- אָז מָה, אֲנִי פּוֹחֶדֶת גַּם מִמִּפְלָצוֹת שֶׁלּא קַיָּימוֹת
אַבָּא לֹא הִצְלִיחַ לְהָבִין.

------------------
בֵּין הָעֵצִים עַל הַחוֹף שָׁכַב אָדָם עָצוּם מְמַדִים עַל בִּטְנוֹ כְּשֶׁפִּיו בְּתוֹךְ הַמַּיִם וְשָׁתָה אֶת מֵי הָאֲגַם בִּמְהִירוּת.
הֵם הִבִּיטוּ בּוֹ זְמַן-מָה וּכְכָל שֶׁשָּׁתָה, כָּךְ הָלַךְ הָאֲגַם וְהִצְטַמֵק.
אֲבָל הָאִישׁ הִמְשִׁיךְ לִשְׁתוֹת וְלִשְׁתוֹת.
הֵם צָחֲקוּ מֵהַמַּרְאֶה הַמּוּזָר וְהִתְקָרְבוּ אֵלָיו.
"שָׁלוֹם," אָמַר הַנַּעַר, "לָמָה אַתָּה שׁוֹתֶה כָּל כָּךְ הַרְבֵּה מַיִם?"

------------------
אֲבָל הַמֶּלֶךְ בָּדַק מִתַּחַת לַמִּטוֹת וְשׁוּב מָצָא נַעֲלֵי רִקוּד בְּלוּיוֹת עִם חֹרִים בְּסוּלְיוֹתֵיהֶן.
בֶּן הַמֶּלֶךְ הַיָּהִיר גֹּרַשׁ מֵהָאַרְמוֹן בְּבֹשֶׁת פָּנִים וְגֶבֶר צָעִיר אַחֵר הִגִּיעַ כְּדֵי לִבְדֹק אֶת תַּעֲלוּמַת נַעֲלֵי הָרִקוּד.
אֲבָל גַּם הוּא נִרְדַם עִם רֶדֶת הַלַּיְלָה וְגַם אָז מָצָא הַמֶּלֶךְ נַעֲלַיִם קְרוּעוֹת מִתַּחַת לְמִטוֹתֵיהֶן שֶׁל הַנְּסִיכוֹת.

------------------
כְּשֶׁהָלְכוּ לַגִנָה, הָיוּ הַמִּפְלָצוֹת צוֹחֲקוֹת מֵעַל עַנְפֵי הָעֵצִים.
לִפְעָמִים גַּם הָיוּ מִסְתַּחְרְרוֹת בַּקָרוּסֵלָה אוֹ מְחַכּוֹת לְלוֹלִי בַּשָּׁלָב הֲכִי גָּבוֹהַ בַּסֻּלָם.
בַּבַּיִת שֶׁל סַבָּא וְסָבְתָא הָיְתָה אַחַת עַל הַמַּדָף עִם אֹסֶף הַבֻּבּוֹת מִכָּל הָעוֹלָם.
הִיא הָיְתָה מַחְרִידָה.
וּבְכָל פַּעַם שֶׁלוֹלִי נִסְתָה לְהַסְבִּיר עַל הַמִּפְלָצוֹת אוֹ לְהַרְאוֹת אוֹתָן, אַף אֶחָד לֹא רָאָה וְלֹא הֵבִין.
עִם הַזְּמַן הָיוּ יוֹתֵר וְיוֹתֵר דְּבָרִים שֶׁלוֹלִי לֹא יָכְלָה לַעֲשׂוֹת.

------------------
עַל הַנַּעֲרָה הִשְׁגִיחוּ אִשָּׁה זְקֵנָה וּמְשָׁרְתִים רַבִּים שֶׁהִרְחִיקוּ מִמֶנָה כָּל אָדָם לֹא רָאוּי.
מַהֵר מְאֹד יָצָא שִׁמְעָהּ שֶׁל הַנַּעֲרָה הַיָּפָה וְהָעֲשִׁירָה לְמֵרָחוֹק וְהִגִּיעַ עַד לַכְּפָר שֶׁעַל שְׂפַת הַיָּם.
אָבִיו שֶׁל לֵב אַדִּיר חָשַׁב לְעַצְמוֹ, 'הִנֵה הִזְדַּמְנוּת טוֹבָה לִבְנִי לְהוֹכִיחַ אֶת יְכוֹלוֹתָיו.' מְעַנְיֵן אִם הָיָה אוֹמֵר זֹאת לוּ יָדַע שֶׁמִּי שֶׁאֵינוֹ עוֹמֵד בַּמִּבְחָנִים, דִּינוֹ מָוֶת.

------------------
מִכָּל הַשְּׁאֵלוֹת שֶׁאַבָּא שָׁאַל הוּא הֵבִין רַק דָּבָר אֶחָד: שֶׁבְּכָל מָקוֹם שֶׁהוּא יְחַפֵּשׂ דִּמְיוֹן הוּא לֹא יִמְצָא וְלָכֵן לֹא מְשַׁנֶּה אֵפוֹא הוּא מְחַפֵּשׂ אוֹתוֹ!
זֶה הִסְפִּיק לְאַבָּא וְהוּא הֶחְלִיט לָצֵאת לְטִיּוּל בִּרְחוֹבוֹת.
מִכֵּיוָון שֶׁהָיָה אִישׁ מַעֲשִׂי הוּא נַעַל נַעֲלַיִים וְשָׂם עַל עַצְמוֹ סְוֶודֶר (הָיָה טִיפָּה קָרִיר בְּחוּץ).
לָקַח אַרְנָק וְטֶלֶפוֹן נַיָּיד וְיָצָא לְדֶרֶךְ.

------------------
כְּבָר בַּכְּנִיסָה לַבִּנְיָן שֶׁלוֹ רָאָה בַּקְבּוּק מַיִם חֲצִי מָלֵא מֻנָח עַל חוֹמַת הָאֶבֶןהַנְּמוּכָה.
הוּא רוֹקֵן אוֹתוֹ וְהִנִיחַ בַּשַּׂקִית.
אַחַר כָּךְ מָצָא שְׁתֵי פַּחִיוֹת מֻשְׁלָכוֹת לְיַד פַּח אַשְׁפָּה.
הוּא אָסַף אוֹתָן וַאֲפִלוּ שָׁלַח יָד מְהֻסֶסֶת לְתוֹךְ הַפַּח כְּדֵי לְהוֹצִיא בַּקְבּוּק שֶׁהֻנַח בּוֹ.
בַּפַּעַם הַבָּאָה יֵצֵא לְסִיבוּב עִם כְּפָפוֹת.
אֲבָל אַחַר כָּךְ הוּא הָלַךְ בָּרְחוֹבוֹת בְּמֶשֶׁךְ חֲצִי שָׁעָה וְלֹא מָצָא אֲפִלוּ בַּקְבּוּק אֶחָד.

------------------
הֵם הִמְשִׁיכוּ בְּדַרְכָּם וְהִגִּיעוּ לַעֲרָבָה יְרֻקָה וּרְחָבָה שֶׁבָּהּ הָלַךְ אָדָם וְהִבִּיט לַשָּׁמַיִם.
הוּא הִתְהַלֵּךְ בְּמַעְגָלִים וְלֹא הוֹרִיד עֵינָיו לָאֲדָמָה.
"שָׁלוֹם," אָמַר לֵב אַדִּיר כְּשֶׁהָאִישׁ הַמִּסְתַּכֵּל בַּשָּׁמַיִם חָלַף עַל פָּנָיו וְכִמְעַט הִתְנַגֵשׁ בּוֹ, "עַל מָה אַתָּה מִסְתַּכֵּל שָׁם לְמַעְלָה?"
"הוֹ," אָמַר הָאִישׁ, "יָרִיתִי חֵץ אֶל הַשָּׁמַיִם וַאֲנִי מְחַכֶּה שֶׁיַּחְזֹר וְיִפֹּל.
יָרִיתִי אוֹתוֹ לְמֶרְחָק רַב.
יִקַח עוֹד זְמַן עַד שֶׁיִפֹּל בַּחֲזָרָה."

------------------
אֶת הַכַּדּוּר הִקְפִּיץ בְּאַפּוֹ עַד שֶׁנָּפַל עַל הַסַּפָּה, אֶת הַשְּׂרוֹכִים הִכְנִיס לַנַּעֲלַיִםוְגַם אֶת הַכִּפָּה שֶׁנָּפְלָה (כְּמוֹ תָּמִיד)הֵרִים בְּצִפָּרְנָיו וְלְשָׁאוּל אוֹתָהּ הוֹשִׁיט וְיִלֵל: צִ'י-אָה צִ'י–אָה כְּאִלּוּ אָמַר: חֲבוֹשׁ אוֹתָהּ בְּלִי בּוּשָׁה! שָׁאוּל מִיָּד הִתְכּוֹפֵף אֵלָיו וּבְשִׂמְחָה הֵרִים אוֹתוֹ עַל יָדָיו, אֶת הַחֲתַלְתּוּל, חִבֵּק וְלִטֵּף וְהִרְגִּישׁ מַמָּשׁ שִׂמְּחָה בַּלֵּב! 
------------------
פֶּה, אֲבָל יֵשׁ לוֹ שָׂפָה שֶׁל אוֹרוֹת, בְּלִי מִילִים, אֲבָל עִם פַּנָסִים הוּא אוֹמֵר לַנֶהָגִים וּלְהוֹלְכֵי הַרֶגֶל מַה צָרִיךְ לַעֲשׂוֹת.
רַק דָּבָר אֶחַד רוֹן לֹא כָּל-כָּךְ מְבִין: בְּלִי אוֹרוֹת וּפַנָסִים, אֲבָל בְּהַרְבֵּה מִלִים, הוּא מְבַקֵש מֵאַבָּא מְרִיצָה, אוֹטוֹ מָנוֹף וּמַשָׂאִית אֲבָל אַבָּא פָּשׁוּט לֹא שׁוֹמֵעַ וְלֹא מֵבִין.
לָמָה?
------------------
בַּתְחִלָה הִתְיַחֲסוּ אֵלֶיהָ הָאִינְדִּיָּאנִים בְּחַשְׁדָנוּת כֵּיוָן שֶׁלֹּא דִּבְּרָה בִּשְׂפָתָם וְלֹא הִכִּירָה אֶת מִנְהֲגֵיהֶם, אַךְ אִשָּׁה אַחַת נִגְשָׁה אֵלֶיהָ וְהִזְמִינָה אוֹתָה
בִּתְנוּעוֹת יָדַיִם לָגוּר אִתָה בְּאָהֳלָה הַדַּל.
שְׁתֵי הַנָּשִׁים חָיוּ יַחַד, עָבְדוּ וְאָכְלוּ, וְהָיוּ מְאֻשָׁרוֹת שֶׁמָצְאוּ זוֹ אֶת זוֹ.
בְּאַחַד הַיָּמִים עָבַר לְיַד הָאֹהֶל טָקוֹנָגוֹ, בְּנוֹ שֶׁל הַצִּ’יף, רֹאשׁ הַשֵּׁבֶט, וְהִבְחִין בְּטָטַנְגָה וִינְיָה.
יָפְיָה הַפִּרְאִי שָׁבָה אֶת לִבּוֹ.

------------------
יוֹם אֶחָד עָבְרָה מָאלָה סְבַךְ קוֹצָנִי אָרֹךְ וּמְיַגֵעַ בִּמְיֻחָד.
הִיא פִּלְסָה לָה דֶּרֶךְ בְּעֶזְרַת הַמָּצֵ'טָה הַחַדָּה שֶׁלָה כְּשֶׁלְפֶתַע פִּתְאֹם מָצְאָה אֶת עַצְמָה עוֹמֶדֶת עַל גָּדָה שֶׁל נָהָר גּוֹעֵשׁ שֶׁצִבְעוֹ חוּם וְהוּא מֵפִיץ נִיחוֹחַ מֻפְלָא שֶׁל קָקָאוֹ.
יָכוֹל לִהְיוֹת שֶׁהִגַעְתִי? שָׁאֲלָה מָאלָה אֶת עַצְמָה.
הִיא כָּרְעָה לְיַד הַנַּחַל, הֶעֱבִירָה אֶת יָדָה בְּתוֹכוֹ וְהֵרִימָה אוֹתָה אֶל פִּיהָ.
טַעַם גַּן-עֵדֶן שָׁטַף אֶת כָּל-כֻּלָה.

------------------
הָאַחַת צֻלְמָה בַּפָּארְק, הָאַחֶרֶת צֻלְמָה בְּשֶׁטַח בָּנוּי בִּצְפִיפוּת.
הַקְלִיקוּ עִם הָעַכְבָּר עַל הַתְמוּנוֹת וְהַתְחִילוּ לְסַיֵר.
מִתְקַדְמִים עִם כָּל לְחִיצָה עַל הָעַכְבָּר.
------------------
אָכַלְתִי אֶת הָעוּגִיָּה.
אָכַלְתִי אוֹתָהּ לְאַט, בְּאֹפֶן בָּרוּר, כְּדֵי שֶׁלֹּא יִהְיֶה לוֹ סָפֵק שֶׁזֶה מָה שֶׁאֲנִי עוֹשֶׂה.
כִּי כְּשֶׁאֲנִי אוֹכֵל עוּגִיָּה…"
"כֵּן?"
"הִיא נִשְׁאֶרֶת אֲכוּלָה!"
"אָז מָה הוּא עָשָׂה?"
"לָקַח עוֹד עוּגִיָּה.
בֶּאֱמֶת! זֶה בְּדִיוּק מָה שֶׁהוּא עָשָׂה.
הוּא לָקַח עוּגִיָּה נוֹסֶפֶת.
הוּא אָכַל אוֹתָהּ.
בְּאֹפֶן מֻחְלָט.
בָּרוּר כַּשֶׁמֶשׁ.

------------------
הוּא הוֹרִיד אֶת הָרֹאשׁ כְּאִלּוּ הוּא מְחַפֵּשׂ עַל הָאֲדָמָה מַשֶׁהוּ לֶאֱכֹל.
אֲנִי כְּבָר הִרְגַשְׁתִי שֶׁהוּא מַתְחִיל לִלְעֹס אוֹתִי...
וְאָז נִזְכַּרְתִי שֶׁיֵשׁ לִי בַּכִּיס כַּמָּה בּוּלִים.
הוֹצֵאתִי אוֹתָם מֵהַכִּיס, לִקַקְתִי אֶת הַצַּד הָאֲחוֹרִי שֶׁלָּהֶם, הַדָּבִיק.
הִתְחַלְתִי לְפַזֵר בּוּלִים לְפָנַי וְלָסֶגֶת בַּהֲלִיכָה לְאָחוֹר, לְאַט לְאַט.

------------------
לְאַחַר שֶׁשִּׂחֲקָה בָּהֶם זְמַן מָה, מַנִּיחָה הִיא אוֹתָם וְאֵינָהּ מִתְעַנְיֶנֶת בָּהֶם עוֹד.
כָּל הַיּוֹם מְשַׂחֲקוֹת שְׁתֵּי הָאֲחָיוֹת יַחַד בְּשָׁלוֹם, מְפַטְפְּטוֹת וְהוֹגוֹת כִּשְׁתֵּי יוֹנִים.
אוּלָם יֵשׁ וּבֵין שְׁתֵּי הַיּוֹנִים נוֹפֵל סִכְסוּךְ קָטָן וְאָז הֵן נֶהְפָּכוֹת לִשְׁתֵּי חֲתַלְתּוּלוֹת רַגְזָנִיּוֹת.
הַגּוֹרֶמֶת לָרִיב הִיא עַל פִּי רֹב דִּיצָה.
אוֹהֶבֶת הִיא לְקַנְטֵר אֶת אֲחוֹתָהּ לֹא מִתּוֹךְ רֹעַ לֵב, חָלִילָה, אֶלָּא מִתּוֹךְ שׁוֹבְבוּת סְתָם.

------------------
כְּשֶׁדּוֹרִית וְדָלִיָּה שָׁמְעוּ אֶת הַיְּלָלוֹת, נִגְּשׁוּ לִבְדֹּק אִם אֵין תַּקָּלוֹת, כְּשֶׁפָּגְשׁוּ אֶת שְׁנֵי הַגִּ'ינְגִ'ים וְרָאוּ אֶת הָרִצְפָּה המְסֻדֶּרֶת הֵבִינוּ שֶׁלְ צָ'אפָּאצ'וּל יֵשׁ מַמָּשׁ חָבֵר חָדָשׁ נֶהֱדָר שֶׁבְּעֶזְרַת הַשֵּׁם, יִשְׁמֹר עָלָיו לְבַל יהְיֶה יוֹתֵר מְפֻזָּר! מֵאוֹתוֹ רֶגַע הָפְכוּ שָׁאוּל וְהַחֲתַלְתּוּל, לְצֶמֶד חֶמֶד שֶׁהִסְתּוֹבֵב יַחַד בְּכָל פִּנָּה וְזָכָה לַשֵּׁם: צָ'אפָּאתוּל 
------------------
יַאשֶׁק לֹא צָרִיךְ לְהָרִים רֹאשׁוֹ לְמַעְלָה כְּדֵי לִרְאוֹת אוֹתוֹ.
לֹא, לְיַאשֶׁק נִרְאֶה שֶׁאֱלֹהִים גָּר בְּאֶרֶץ רְחוֹקָה, בְּעִיר גְּדוֹלָה, וּסְבִיבוֹ שָׂרִים גְּדוֹלִים וְכֻלָם עֲבָדִים שֶׁלוֹ כְּמוֹ הָעֲבָדִים שֶׁיֵשׁ לְרֹאשׁ הַכְּפָר שֶׁל יַאשֶׁק.
וְאֵיךְ יָכוֹל יַאשֶׁק עַצְמוֹ לְהִתְקָרֵב לֶאֱלֹהִים? אֲפִלוּ רוֹעֵה הַצֹּאן שֶׁל אֱלֹהִים – חוֹשֵׁב יַאשֶׁק בְּלִבּוֹ- צָרִיךְ לִהְיוֹת אָדוֹן גָּדוֹל מְאֹד.

------------------
כְּשֶׁהִגִּיעַ הַבֹּקֶר, נִדְהַם כָּל אָח לְגַלוֹת שֶׁעֲרֵמַת הַשִּׁבֳּלִים שֶׁלוֹ נִשְׁאֲרָה בְּדִיוּק כְּפִי שֶׁהָיְתָה.
לְמָחֳרָת בַּלַּיְלָה, אַחֲרֵי הַיּוֹם הַשֵּׁנִי שֶׁל הַקָּצִיר, שׁוּב עָשׂוּ הָאַחִים אוֹתוֹ דָּבָר, וּכְשֶׁהִגִּיעַ הַבֹּקֶר נִדְהֲמוּ לְגַלוֹת שֶׁהָעֲרֵמוֹת שֶׁלָּהֶם נִשְׁאֲרוּ זֵהוֹת בְּגָבְהָן.
אַף שִׁבֹּלֶת אֵינָה חֲסֵרָה.

------------------
וְאָז כָּרְתוּ אֶת גּוּפוֹ לְאַרְבָּעָה חֲלָקִים וְתָלוּ אוֹתָם בְּתוֹךְ הַמְּעָרָה – שְׁנַיִם־שְׁנַיִם בִּשְׁנֵי הַצְּדָדִים שֶׁל הַפֶּתַח – כְּדֵי לְהַפְחִיד וּלְהַרְתִּיעַ אֶת כָּל מִי שֶׁיִּרְצֶה לְהִתְקָרֵב לַמְּעָרָה שֶׁלָּהֶם.
כָּךְ עָזְבוּ הַשּׁוֹדְדִים אֶת הַמָּקוֹם וְדָהֲרוּ מִשָּׁם, כְּדֵי לִתְקֹף שַׁיָּרוֹת וְלִשְׁדֹּד אֶת רְכוּשָׁן.
------------------
לְשַׂחֵק בְּכַדּוּר הוּא דַּוְוקָא הִצְלִיחַ לֹא רַע כִּי הַהוֹרָאוֹת הָיוּ בְּרוּרוֹת: ´צָרִיךְ לְהַכְנִיס אֶת הַכַּדּוּר לְשַׁעַר בַּצַּד שֶׁל הַיָּרִיב´ , אַךְ כְּשֶׁזֶּה הִגִּיעַ לְמִשְׂחָקִים כְּמוֹ ´נָשׁוּט לְאִי שׁוֹדְדֵי הַיָּם´ אוֹ ´נָטוּס לְיָרֵחַ´ הַכֹּל הָפַךְ לִהְיוֹת לֹא הֶגְיוֹנִי וְלא מוּבָן:
- לָמָּה אַתֶּם יוֹשְׁבִים עַל הַשָּׁטִיחַ וְעוֹשִׂים תְּנוּעוֹת שֶׁל חֲתִירָה? שָׁאַל, וּמָהֵם הֶעָלִים הָאֵלּוּ שֶׁבְּקוּפְסַת הַפְּלַסְטִיק?

------------------
- אֲבָל טַלִּי, טָלְטוּשׁ, אֲנִי לֹא יוֹדֵעַ אֵיךְ נִרְאֵית פֵיָית הַפַּרְפַּרִים
- מָה הַבְּעָיָה? אַבָּא, תְּדַמְיֵין.
- חֲמוּדָה שֶׁלִּי, אַתְּ יוֹדַעַת שֶׁאֲנִי לֹא יוֹדֵעַ לְדַמְיֵין, הֲרֵי אֵין לִי דִּמְיוֹן בַּכְּלָל
- אָז אַבָּא, לֵךְ תַּשִּׂיג דִּמְיוֹן, אַחֶרֶת אֵיךְ נְשַׂחֵק בְּלִי דִּמְיוֹן?
אַבָּא הֶחְלִיט שֶׁזֶּה בְּעֶצֶם רַעְיוֹן לֹא רַע, אֶלָּא שֶׁהוּא לֹא יָדַע אֵפוֹא מַשִּׂיגִים דִּמְיוֹן, הֲרֵי זֶה לֹא מַשֶּׁהוּ שֶׁהוֹלְכִים לַחֲנוּת וְקוֹנִים.

------------------
אָמְרָה לוֹ אִשְׁתוֹ הַצַּדֶקֶת: "הֲרֵי נִשְׁאָר לָנוּ שָׂדֶה אֶחָד.
מְכֹר חֵצִי מִמֶנוּ וְאֶת הַכֶּסֶף שֶׁתְקַבֵּל בַּעֲבוּר מַחֲצִית הַשָּׂדֶה – תֵּן צְדָקָה לַחֲכָמִים."
שָׂמַח אַבָּא יוּדָן לִשְׁמֹעַ אֶת דִּבְרֵי אִשְׁתוֹ וְעָשָׂה כִּדְבָרֶיהָ.
מָכַר חֲצִי שָׂדֶה וְקִבֵּל בַּעֲבוּרוֹ חֲמִשָׁה זְהוּבִים.
אֶת הַכֶּסֶף נָתַן לַחֲכָמִים וְהֵם בֵּרְכוּ אוֹתוֹ: "שֶׂה' יְמַלֵא אֶת חֶסְרוֹנְךָ וְיַחְזִיר לְךָ כָּל מָה שֶׁנָּתַתָ לִצְדָקָה."
יָמִים רַבִּים חָלְפוּ.

------------------
לְמָחֳרָת בַּבֹּקֶר, כְּשֶׁיָּעֵלִי קָמָה, הִיא כְּבָר הָיְתָה לְבַד בַּבַּיִת עִם הַסָּבְתָא הַזֹּאת.
הַסָּבְתָא הַזֹּאת שֶׁאָמְרָה לָהּ כָּל מִינֵי מִלִים שֶׁלֹּא הֵבִינָה וְקָרְאָה לָהּ "יָלִיצְ'קָה".
"אֲ-נִי צְרִי-כָה סֶנְדְ-וִיץ' לְבֵית הַסֵּפֶר," אָמְרָה יָעֵלִי בְּאִטִיוּת.
הִיא הֶרְאֲתָה לְסָבְתָא אֶת הַלֶּחֶם, אֶת שַׂקִיוֹת הַסֶנְדְוִיצִ'ים וּפִתְאוֹם אֹרוּ פָּנֶיהָ שֶׁל הָאִשָּׁה: "אָה!"

------------------
בַּפַּעַם הָאַחֲרוֹנָה שֶׁיָּעֵלִי פָּגְשָׁה אֶת סָבְתָא שֶׁלָּהּ הִיא הָיְתָה בַּת שָׁלוֹשׁ.
לָכֵן בָּרוּר לָמָּה לֹא זָכְרָה אוֹתָהּ בִּכְלָל.
הָאֱמֶת, יָעֵלִי לֹא מַמָשׁ הִרְגִישָׁה שֶׁחֲסֵרָה לָהּ סָבְתָא.
אָז מָה אִם לְכָל הַחֲבֵרוֹת שֶׁלָּהּ יֵשׁ סָבִים וְסַבְתוֹת נֶחְמָדִים וּמְפַנְקִים? לְיָעֵלִי אֵין.
וְזֶה בְּסֵדֶר גָּמוּר.
אֲבָל עַכְשָׁו עָמְדָה הַסָּבְתָא לְהַגִּיעַ לְבִקוּר וְיָעֵלִי הָיְתָה מְאֹד מְתוּחָה.

------------------
"גַם אֲנַחְנוּ חַיָּבִים לָלֶכֶת לַגִנָה.
אַרְתוּר בָּטוּחַ שָׁם," אָמַרְתִּי לְמִיכָאֵל וּמָשַׁכְתִי אוֹתוֹ בְּיָדוֹ.
שְׁנֵינוּ רַצְנוּ מַהֵר כְּכָל שֶׁיָּכֹלְנוּ בְּנַעֲלֵי הַבַּיִת שֶׁלָּנוּ.
פִּתְאֹם שָׁמַעְנוּ צְעָדִים.
לְיָדֵינוּ רָץ תּוֹמֶר, הַמּוֹרֶה לְהִתְעַמְלוּת.
בְּיָדוֹ הָיָה סְטוֹפֶּר.
כְּשֶׁרָאָה שֶׁהִבְחַנוּ בּוֹ, הִתְחִיל לְעוֹדֵד אוֹתָנוּ כְּמוֹ שֶׁהוּא עוֹשֶׂה בְּשִׁעוּרִים: "עוֹד מַאֲמָץ קָטָן, אַתֶּם יְכוֹלִים יוֹתֵר מַהֵר מִזֶה…"

------------------
כְּבָר כְּשֶׁהָיָה יֶלֶד קָטָן הָעוֹלָם נִרְאָה לוֹ פָּשׁוּט.
לְעֻמַּת זֹאת הַדִּיבּוּרִים מִסָּבִיב הָיוּ מוּזָרִים, וְלִפְעָמִים אֲפִילּוּ הִפְחִידוּ אוֹתוֹ מְאוד:
כְּשֶׁאָמְרוּ לוֹ שֶׁהוּא יֶלֶד מָתוֹק הוּא נִבְהָל כִּי חָשַׁב שֶׁבֶּטַח יִרְצוּ לֶאֱכול אוֹתוֹ.
הֲרֵי הוּא מָתוֹק..

------------------
"שָׁלוֹם!" הִיא הִכְרִיזָה כְּשֶׁרָאֲתָה אוֹתִי וְאֶת מִיכָאֵל בְּפִּיגָ'מוֹת מַבִּיטִים בָּהּ בְּפֶה פָּעוּר.
"רָצִיתִי לְהַגִּיד דָּבָר חָשׁוּב.
דוֹר – דֶּלֶת בְּאַנְגְּלִית – כּוֹתְבִים בִּשְׁנֵי אוֹ.
כָּכָה…"
הִיא שָׁלְפָה מֵהַכִּיס שֶׁלָּהּ טוּשׁ וְכָתְבָה עַל הַדֶּלֶת שֶׁלָּנוּ: DOOR.
"זֶהוּ, לְהִתְרָאוֹת, לַיְלָה טוֹב!" הִבְזִיקָה אֵלֵינוּ חִיּוּךְ וּפָנְתָה לָלֶכֶת.
וְאָז פִּתְאֹם הִסְתּוֹבְבָה וְחָזְרָה כַּמָּה צְעָדִים לְעֶבְרֵנוּ.
הִיא סִמְנָה לִי עִם הָאֶצְבַּע לְהִתְקָרֵב אֵלֶיהָ.

------------------
אֵיךְ אַלוֹן לֹא חָשַׁב עָלָיו בְּעַצְמוֹ? אִיתַי נָתַן לָהֶם לֹא פָּחוֹת מֵ-11 בַּקְבּוּקִים וְאָז כִּבֵּד אוֹתָם בִּשְׁתֵי פַּחִיוֹת מַשְׁקֶה בְּחִנָם.
"כָּל הַכָּבוֹד לָכֶם, יְלָדִים," הוּא אָמַר.
אַלוֹן קְצָת הִתְבַּיֵשׁ שֶׁהוּא עוֹשֶׂה אֶת זֶה יוֹתֵר בִּשְׁבִיל הַכֶּסֶף וּפָחוֹת בִּשְׁבִיל הַמִּחְזוּר, אֲבָל הָיָה כֵּיף לִשְׁתּוֹת מִיץ תַּפּוּחִים עִם אֲרִי וְאָז לִזְרֹק לַשַּׂקִית גַּם אֶת הַפַּחִיוֹת שֶׁלָּהֶם.

------------------
אֲנִי אוֹמֵר יַעַר וּבְעֶצֶם זֶה יַעַר עַד - גּ'וּנְגֶל שָׁלֵם וּבוֹ צוֹמְחִים פֶּרֶא פֶּטֶל, תּוּתִים, פִּטְרִיוֹת רַעַל, נְחָשִׁים, חִפּוּשִׁיוֹת מִסְתוֹבְבוֹת בּוֹ חָפְשִׁיוֹת וְכַמוּבָן מְטַפְּסֵי-בָּר מִשְׂתָרְגִים בּוֹ כָּךְ שֶׁבְּקֹשִׁי אֶפְשָׁר לָזוּז..." 
"וּבְטַח יֵשׁ גַּם עֵצִים בַּיַּעַר הַזֶּה," הֵעִיר אַחַד הַיְּלָדִים.
"אֲנִי אַפְסִיק לְסַפֵּר לָכֶם אֶת הַסִּפּוּר," אִיֵם גּוּסְטַב, וּמִיָּד הִמְשִׁיךְ:
"אֶת הַיַּעַר הַזֶּה הָיִיתִי אָמוּר לַחְצוֹת.
מִכָּל עֵבֶר נִשְׁמְעוּ שָׁם לַחְשוּשִים.

------------------
בְּמֶשֶׁךְ כַּמָּה יָמִים רָצְתָה לוֹלִי לַחְזֹר לַעֲבֹד עַל מַדְרִיךְ הַמִּפְלָצוֹת שֶׁלָּהּ, אֲבָל בְּכָל פַּעַם שֶׁפָּתְחָה אֶת הַמְּגֵרָה, רָאֲתָה צְלָלִית שֶׁל הַמִּפְלֶצֶת הַחֲדָשָׁה שֶׁרָבְצָה עַל הַמַּחְבֶּרֶת.
הִיא הָיְתָה מְרִימָה אֶת הָרֹאשׁ, מְלַחְשֶׁשֶׁת: "לֹא כְּדַאי…" וְזֶה הָיָה מַסְפִּיק.
לוֹלִי הָיְתָה סוֹגֶרֶת אֶת הַמְּגֵרָה וּמוֹצֵאת מַשֶׁהוּ אַחֵר לַעֲשׂוֹת.
עֶרֶב אֶחָד שָׁאֲלָה אוֹתָהּ אִמָּא: "מָה קוֹרֶה עִם מַחְבֶּרֶת הַמִּפְלָצוֹת שֶׁלָּךְ? אֲנִי כְּבָר סַקְרָנִית."

------------------
פַּעַם, לִפְנֵי שָׁנִים רַבּוֹת לַאֲנָשִׁים בִּכְלָל לֹא הָיוּ שְׁמוֹת מִשְׁפָּחָה.
אֲנָשִׁים נִקְרְאוּ בַּשֵּׁמוֹת הַפְּרָטִיִים שֶׁלָּהֶם וְלִפְעָמִים הוֹסִיפוּ לִשְׁמָם גַּם אֶת שֵׁם אַבָּא שֶׁלָּהֶם.
שְׁמַעְתֶם בְּמִקְרֶה עַל אִישׁ שֶׁקָּרְאוּ לוֹ אַבְנֵר וּלְאַבָּא שֶׁלוֹ קָרְאוּ נֵר? זֶהוּ אַבְנֵר בֶּן נֵר, וּמְסֻפָּר עָלָיו בַּתָנָ"ךְ.
בְּמֶשֶׁךְ הַשָּׁנִים נוֹסְפוּ לַאֲנָשִׁים שְׁמוֹת מִשְׁפָּחָה.
בַּאֲרָצוֹת שׁוֹנוֹת יֵשׁ שְׁמוֹת מִשְׁפָּחָה שׁוֹנִים.

------------------
הֶחָתוּל נֶעֱצַר לְרֶגַע, בְּגַב מְקֻמָּר, בַּחֶדֶר הִסְתּוֹבֵב בְּמֶשֶׁךְ כַּמָּה דַּקּוֹת, רִחְרַח אֶת כָּל רִחְרַח אֶת כָּל הַ"מְּצִיאוֹת" יִלֵל: צִ'י -אָה צִ'י -אָה צִ'י –אָה ואַחַר כָּךְ נִכְנָס מִתַּחַת לַמִּטָּה, וּכְשֶׁמָּצָא אֶת הַגֶּרֶב הַחוּמָה תָּפַשׂ אוֹתָהּ בְּפִיו וּמִהֵר לְהַנִּיחַ אוֹתָהּ לְיַד הַגֶּרֶב הַשְּׁנִיָּה וְכָךְ תּוֹךְ דַּקָּה אוֹ שְׁתַּיִם, הֶחֱזִיר לִמְקוֹמָן אֶת כָּל הַגַּרְבַּיִם.


------------------
אָז נָפְלוּ הָאַחִים זֶה בִּזְרוֹעוֹת זֶה בְּחִבּוּק נִרְגָשׁ שֶׁכֻּלוֹ תּוֹדָה וְאַהֲבָה.
וְיֵשׁ אוֹמְרִים שֶׁאֱלֹהִים בִּכְבוֹדוֹ וּבְעַצְמוֹ רָאָה אֶת הַחִבּוּק הָאוֹהֵב בֵּין הָאַחִים וְהֶחְלִיט שֶׁבְּזֶה הַמָּקוֹם, בְּאֶמְצַע שְׂדֵה הַשִּׁבֳּלִים, יָקוּם בֵּית הַמִּקְדָשׁ.

------------------
"דַי, אִמָּא, אֲנַחְנוּ לֹא צְרִיכִים בֵּיְיבִּיסִיטֶר!" רָטַנְתִי.
"אֲנִי עוֹד מְעַט בַּת 11 וָחֵצִי, מִיכָאֵל כְּבָר בֶּן 9.
נִסְתַּדֵר!"
אִמָּא הִסְתַּכְּלָה עַל אַבָּא שֶׁמָשַׁךְ בִּכְתֵפָיו.
"זֶהוּ, הֵם גְּדוֹלִים, אֵין מָה לַעֲשׂוֹת.
חוּץ מִזֶה, לֹא נַחְזֹר מְאֻחָר."
אִמָּא עֲדַיִן הִתְלַבְּטָה, וְאָז הִזְדַּקְפָה וְהִתְחִילָה לִירוֹת מִשְׁפָּטִים אֶחָד אַחֲרֵי הַשֵּׁנִי:
"שִׁירִי וּמִיכָאֵל, אָסוּר לִפְתֹחַ אֶת הַדֶּלֶת לְאַף אֶחָד!"
(אֶת זֶה אֲנִי יוֹדַעַת מֵאָז שֶׁהָיִיתִי בַּת 4)

------------------
שָׂמַח אַבָּא יוּדָן וּבֵרֵךְ אֶת ה' שֶׁעוֹשֶׂה הַכֹּל לְטוֹבָה.
הִנֵה, נִשְׁבְּרָה לְפָרָתוֹ הָרֶגֶל, וְרַק בִּזְכוּת הַצָּרָה הַזֹּאת מָצָא אוֹצָר שֶׁהָפַךְ אוֹתוֹ וְאֶת מִשְׁפַּחְתוֹ לַעֲשִׁירִים יוֹתֵר מִכְּפִי שֶׁהָיוּ מִימֵיהֶם.
יָמִים טוֹבִים הִגִּיעוּ.
עֲסָקָיו שֶׁל אַבָּא יוּדָן שִׂגְשְׂגוּ.
הוּא קָנָה שָׂדוֹת רַבִּים וּבַיִת נָאֶה, פָּרוֹת, עִזִים וּכְבָשִׂים, וְהוּא וּמִשְׁפַּחְתוֹ חָיוּ חַיֵי שֶׁפַע.

------------------
וְאַבָּא הָיָה בָּא, נֶאֱנַח, יוֹרֵד עַל הַבִּרְכַּיִם, לִפְעָמִים אֲפִלוּ לוֹקֵחַ מַקֵל שֶׁל מַטְאֲטֵא, מֵזִיז אוֹתוֹ כַּמָּה פְּעָמִים מִתַּחַת לַמִּטָה שֶׁל לוֹלִי וְאוֹמֵר: "קִישְׁטָה, מִפְלֶצֶת, קִישְׁטָה." וְאָז הָיָה מִזְדַּקֵף וְאוֹמֵר: "זֶהוּ, הִיא הָלְכָה." אֲבָל לוֹלִי יָדְעָה שֶׁהִיא בְּסַךְ הַכֹּל עָבְרָה לָאָרוֹן.
אֵיךְ הוּא לֹא רוֹאֶה?
לְאַט לְאַט הִתְוַסְפוּ עוֹד וְעוֹד מִפְלָצוֹת.
כְּשֶׁהָלְכוּ לַבְּרֵכָה, חִכְּתָה מִפְלֶצֶת בַּמַּיִם הָעֲמֻקִים.

------------------
"נַעֲלֵי הַבַּיִת שֶׁלִּי מַפְרִיעוֹת לִי," הִצְטַדֵק מִיכָאֵל.
"תֵרוּצִים יֵשׁ תָּמִיד," אָמַר תּוֹמֶר, הִגְבִּיר אֶת קֶצֶב רִיצָתוֹ וְעָבַר אוֹתָנוּ בְּרִיצָה קְלִילָה.
"לֹא חָכְמָה," שָׁמַעְתִי אֶת מִיכָאֵל מְמַלְמֵל, "לוֹ יֵשׁ נַעֲלֵי הִתְעַמְלוּת."
"בּוֹא," אָמַרְתִּי.
"נִמְצָא אֶת אַרְתוּר וְנַחְזֹר הַבַּיְתָה.
אֲנַחְנוּ בָּטוּחַ הוֹזִים.
אוּלַי אָכַלְנוּ מַשֶׁהוּ לֹא טוֹב בַּאֲרוּחַת הָעֶרֶב."
הָלַכְנוּ לְעֵבֶר הַגִּנָה הַצִּבּוּרִית.

------------------
וּמִי יוֹדֵעַ אִם אֲפִלוּ רֹאשׁ הַכְּפָר שֶׁלוֹ יוּכַל לִהְיוֹת נַהַג הַמֶּרְכָּבָה שֶׁל אֱלֹהִים?
וְאֵיךְ יִתְנוּ לוֹ, לְיַאשֶׁק, לָגֶשֶׁת אֵלָיו?

------------------
הוּא קָרָא לַחֲבֵרָיו וְאָמַר לָהֶם: "לְכוּ עִם הַסּוּס אֶל הַבַּיִת שֶׁל הָאִשָּׁה הַחֲכָמָה וְאִמְרוּ לָה שֶׁהַשַּׂק עִם הַחוּמוּס יִהְיֶה שֶׁלָה - אִם הִיא תֹּאמַר כַּמָּה גַּרְגִירֵי חוּמוּס יֵשׁ בְּתוֹךְ הַשַּׂק".
הָלְכוּ הַחֲבֵרִים אֶל בֵּית הָאִשָּׁה וְאָמְרוּ לָה אֶת הַדְּבָרִים שֶׁאָמַר רֹאשׁ הַכְּפָר.
אָמְרָה הָאִשָּׁה: "הַכְנִיסוּ אֶת הַשַּׂק לְבֵיתִי, חִזְרוּ אֶל רֹאשׁ הַכְּפָר וְאִמְרוּ לוֹ כָּךְ:

------------------

הָיוּ פַּעַם שְׁנֵי סוֹחֲרִים וְלָהֶם שְׁתֵי חֲנֻיוֹת שְׁכֵנוֹת: אֶחָד הָיָה סוֹחֵר בְּשָׂמִים וְהַשֵּׁנִי סוֹחֵר שֶׁמֶן.
בֵּין הַחֲנֻיוֹת הִפְרִיד קִיר דַּק וְסָדוּק.
יוֹם אֶחָד הֵצִיץ מוֹכֵר הַבְּשָׂמִים מִבַּעַד לַסֶּדֶק שֶׁבַּקִּיר וְרָאָה אֶת חֲבֵרוֹ מוֹכֵר הַשֶּׁמֶן סוֹפֵר מַטְבְּעוֹת זָהָב וְצוֹרֵר אוֹתָם בְּתוֹךְ מִטְפַּחַת אֲדֻמָה.
סוֹחֵר הַבְּשָׂמִים סָפַר מִמְקוֹם מַחְבּוֹאוֹ יַחַד עִם שְׁכֵנוֹ וּבְסוֹף הַסְּפִירָה הִתְבָּרֵר שֶׁלִשְׁכֵנוֹ יֵשׁ 165 מַטְבְּעוֹת זָהָב.

------------------
"לָמָה אֵין לִי אַחִים?" אָמְרָה יָעֵלִי לְסָבְתָא, לַמְרוֹת שֶׁיָּדְעָה שֶׁלֹּא תָּבִין אוֹתָהּ.
"לְכָל הַחֲבֵרִים שֶׁלִּי יֵשׁ עִם מִי לְשַׂחֵק וְרַק אֲנִי לְבַד." סָבְתָא רַק לִטְפָה אֶת הַצַּמוֹת הַסִּינִיּוֹת שֶׁעֲדַיִן הֶחְזִיקוּ מַעֲמָד.
בְּאוֹתוֹ עֶרֶב יָעֵלִי שָׁכְבָה עַל הַפּוּף וְקָרְאָה סֵפֶר.
הַיּוֹם הָרְבִיעִי
"דַי!"
"אֲנִי לֹא מַאֲמִינָה!"
"אֵיזֶה מָתוֹק!"
"אַתְּ הֵבֵאת אוֹתוֹ?"
"אִמָּא תַּהֲרֹג אוֹתָךְ!"

------------------
כְּשֶׁשָּׁאַל אֲבִיהֶן אִם סִפּוּרוֹ שֶׁל הַחַיָל נָכוֹן וְהֶרְאָה לָהֶן אֶת אַרְבַּע הַהוֹכָחוֹת, הֵן נֶאֶלְצוּ לְהוֹדּוּת שֶׁכָּךְ אָכֵן קָרָה.
כְּבָר לְמָחֳרָת נֶעֶרְכָה חֲתֻנָתָם שֶׁל הָאָחוֹת הַבְּכוֹרָה עִם הַחַיָל וְהַמַּמְלָכָה הֻבְטְחָה לָהֶם אַחֲרֵי מוֹתוֹ שֶׁל הַמֶּלֶךְ.
וּמָה עִם הַנְּסִיכִים? הֵם נִשְׁאֲרוּ מְכֻשָׁפִים מִתַּחַת לָאֲדָמָה עַד שֶׁהֻתַר כִּשׁוּפָם, אֲבָל זֶה כְּבָר סִפּוּר אַחֵר.
------------------
שָׁאוּל צָ'אפָּאצ'וּל כַּמּוּבָן, מְאֹד שָׂמַח וְרַק אָז אֶת הֶחָתוּל לַחֶדֶר שֶׁלּוֹ לָקַח.
הַיַּלְקוּט הָיָה מֻטָּל בְּתוֹךְ הַסַּל וְהַקַּלְמָר הֶחָדָשׁ הָיָה נִרְאָה מְשֻׁמָּשׁ עִם קִשְׁקוּשִׁים, בְּצִבְעֵי הַ"טּוּשִׁים".


------------------
כָּכָה זֶה כְּשֶׁאֵין דִּמְיוֹן: בְּלִי דִּמְיוֹן אִי אֶפְשָׁר לְהַגִּיעַ לְאֶרֶץ הַדִּמְיוֹנוֹת וּבְלִי לְהַגִּיעַ לְשֵׁם אִי אֶפְשָׁר לְהַשִּׂיג דִּמְיוֹן.
לֹא מַמָּשׁ הוֹגֵן אֲבָל זוֹ הַמְּצִיאוֹת הֲכִי לֹא דִּמְיוֹנִית שֶׁאֶפְשָׁר לְתָאֵר.
אַבָּא לֹא יָדַע אֵיפה לְחַפֵּשׂ דִּמְיוֹן אֲבָל הוּא הֵבִין שֶׁכָּל מָקוֹם הוּא טוֹב בְּאוֹתָהּ מִידָּה.
זֹאת אוֹמֶרֶת, אִם בְּשׁוּם מָקוֹם אֵין לוֹ סִיכּוּי לִמְצוֹא דִּמְיוֹן, הֲרֵי מָה זֶה מְשַׁנֶּה אֵפוֹא מְחַפְּשִׂים אוֹתוֹ?

------------------
כְּשֶׁחָזַר הַבַּיְתָה חִשֵׁב כַּמָּה בַּקְבּוּקִים וּפַחִיוֹת יִצְטָרֵךְ לֶאֱסֹף כְּדֵי לְהַרְוִיחַ 200 שֶׁקֶל.
הַתּוֹצָאָה הָיְתָה קְצָת מְיָאֶשֶׁת: 666 בַּקְבּוּקִים.
לֹא מְעַט.
אֲבָל מִמֵילָא לֹא הָיָה לוֹ מָה לַעֲשׂוֹת אַחַר הַצָּהֳרַיִם.
הֲרֵי אֵין לוֹ בִּשְׁבִיל מָה לְהִכָּנֵס לַמִּשְׂחָק בְּלִי הַצִּיּוּד שֶׁהוּא צָרִיךְ.
אַלוֹן לָקַח שַׂקִית גְּדוֹלָה שֶׁל זֶבֶל, שָׂם בְּתוֹכָה אֶת הַבַּקְבּוּק הָאֶחָד שֶׁכְּבָר הָיָה לוֹ וְיָצָא לְסִיבוּב בַּשְּׁכוּנָה כְּדֵי לְחַפֵּשׂ בַּקְבּוּקִים רֵיקִים.

------------------
אָז לָמָּה הוּא לֹא מַרְגִישׁ אֶת הַשִּׂמְחָה שֶׁצִפָּה לָה? הוּא חָשַׁב עַל אֲרִי, עַל אִיתַי שֶׁיְחַכֶּה לוֹ עִם הַבַּקְבּוּקִים וְלֹא יָבִין מָה קָרָה, עַל הַדַּיָרִים הַמַּקְסִימִים בְּבֵית גִּיל הַזָּהָב שֶׁקִבְּלוּ אוֹתוֹ בְּכִּיפִים בְּכָל פַּעַם שֶׁהִגִּיעַ לֶאֱסֹף אֶת הַפַּח.
הוּא בֶּאֱמֶת מוּכָן לְהַחְלִיף אוֹתָם בְּמִשְׂחַק מַחְשֵׁב? פִּתְאוֹם לֹא הִצְלִיחַ לִזְכֹּר לָמָּה שָׁלָב אַרְבָּעִים וְשָׁלוֹשׁ הָיָה כָּל כָּךְ חָשׁוּב לוֹ.

------------------
אָמְרוּ עָלָיו עַל הִלֵּל הַזָּקֵן, שֶׁבְּכָל יוֹם וָיוֹם הָיָה עוֹבֵד וּמְקַבֵּל שָׂכָר.
חֲצִי מִן הַשָּׂכָר שֶׁהִרְוִיחַ הָיָה נוֹתֵן לְשׁוֹמֵר בֵּית הַמִּדְרָשׁ וַחֲצִי הָיָה לוֹקֵחַ לַפַּרְנָסָה שֶׁלוֹ וְשֶׁל בְּנֵי מִשְׁפַּחְתוֹ.
פַּעַם אַחַת לֹא מָצָא עֲבוֹדָה, וְלֹא הָיָה לוֹ כֶּסֶף וְלֹא הִרְשָׁה לוֹ שׁוֹמֵר בֵּית הַמִּדְרָשׁ לְהִכָּנֵס;
עָלָה וְטִפֵּס עַל הַגַּג וְיָשַׁב עַל פִּי הָאֲרֻבָּה, כְּדֵי שֶׁיִּשְׁמַע דִּבְרֵי חֲכָמִים.

------------------
קָרָא הַשּׁוֹפֵט לְהָבִיא אֵלָיו סִיר וּבוֹ מַיִם חַמִים וְאֶת הַמִּטְפַּחַת שֶׁבְּתוֹכָה מַטְבְּעוֹת הַזָּהָב.
לְנֶגֶד עֵינֵיהֶם הַנִּדְהָמוֹת שֶׁל קְהַל הָאֲנָשִׁים פָּתַח הַשּׁוֹפֵט אֶת הַמִּטְפַּחַת וְשָׁפַךְ אֶת תָּכְנָה לְתוֹךְ הַמַּיִם הַחַמִים.
מִיָּד עָלוּ וְצָפוּ עַל פְּנֵי הַמַּיִם כִּתְמֵי שֶׁמֶן בְּרוּרִים.
בִּקֵשׁ הַשּׁוֹפֵט מִשׁוֹמֵר בֵּית הַמִּשְׁפָּט לְהַרְאוֹת לִקְהַל הָאֲנָשִׁים אֶת סִיר הַמַּיִם כְּדֵי שֶׁיַּגִידוּ בְּעַצְמָם לְמִי שַׁיָכִים הַמַּטְבְּעוֹת.

------------------
הוּא פּוֹחֵד מֵהָאֲנָשִׁים הַמִּתְפַּלְּלִים, מֵהַקָּהָל הַגָּדוֹל הַמִּתְפַּלֵל בְּאֹפֶן אַחֵר.
אֲבָל הוּא לֹא יָכוֹל לְהִתְאַפֵּק- ה' הוּא גָּבוֹהַ מֵעַל כֻּלָם! הוּא מֻכְרָח!
וְהוּא מְקָרֵב אֶת אֶצְבְּעוֹתָיו אֶל פִּיו – – –
וּשְׁרִיקָה חַדָּה עוֹבֶרֶת עַל פְּנֵי בֵּית הַכְּנֶסֶת הַבּוֹכֶה.
כָּל קְהַל הַמִּתְפַּלְּלִים נִבְהָל.
מִי הוּא זֶה? מָה זֶה? מִי שׁוֹרֵק בְּמָקוֹם קָדוֹשׁ? אָבִיו הִתְקָרֵב אֵלָיו כְּדֵי לִתְפֹּס בְּצַוָארוֹ, כֻּלָם הִקִיפוּ אוֹתוֹ כְּדֵי לְהַכּוֹתוֹ.

------------------
בַּמַּפָּה שֶׁלִפְנֵיכֶם תּוּכְלוּ לִמְצֹא מֵידָע מְעַנְיֵן עַל שְׁמוֹת מִשְׁפָּחָה בָּעוֹלָם.
מִתְחוּ קַו בֵּין שֵׁם הַיֶּלֶד וּבֵין שֵׁם הַמְּדִינָה שֶׁבָּהּ הוּא גָּר.
גוֹקוֹ הוּא חָבֵר מִכּוֹכָב אַחֵר.
גוֹקוֹ הִגִּיעַ לְכַדוּר הָאָרֶץ, וְהוּא רוֹצֶה לְהַכִּיר חֲבֵרִים מִכָּל מִינֵי מְקוֹמוֹת בָּעוֹלָם.
הַרְבֵּה יְלָדִים שָׁלְחוּ לוֹ מִכְתָבִים, אֲבָל שָׁכְחוּ לִכְתֹב בְּאֵיזוֹ מְדִינָה הֵם גָּרִים.
עִזְרוּ לְגוֹקוֹ לְהַשְׁלִים אֶת הַמֵּידָע.
------------------
סוֹחֵר הַבְּשָׂמִים קִנֵא בִּשְׁכֵנוֹ עַל כַּסְפּוֹ הָרַב.
מָה עָשָׂה? יָצָא אֶל הָרְחוֹב וְהִתְחִיל לִצְעֹק: “הַצִּיּלוּ! גַּנָב! מִישֶׁהוּ גָּנַב אֶת כַּסְפִּי!”
מִיָּד נִגְשׁוּ אֵלָיו שׁוֹטְרִים וְשָׁאֲלוּ אוֹתוֹ: “כַּסְפְּךָ נִגְנַב? בְּמִי אַתָּה חוֹשֵׁד? מִי הָיָה יָכוֹל לַעֲשׂוֹת אֶת זֶה?”
עָנָה לָהֶם מוֹכֵר הַבְּשָׂמִים: “אֲנִי לֹא יוֹדֵעַ.
שַׂמְתִי 165 מַטְבְּעוֹת זָהָב בְּתוֹךְ מִטְפַּחַת אֲדֻמָה וְאַף אֶחָד לֹא נִכְנַס אֵלַי לַחֲנוּת מִלְבַד שְׁכֵנִי, מוֹכֵר הַשֶּׁמֶן.”

------------------
הוּא קָרָא לִבְנוֹ וְאָמַר לוֹ: "הִגִּיעַ הַזְּמַן שֶׁתֵצֵא לְדַרְכְּךָ וְתִמְצָא לְךָ אִשָּׁה.
עַכְשָׁו אַתָּה בַּאֲבִיב חַיֶיךָ, אֲבָל עַד מְהֵרָה יַגִּיעַ הַקַּיִץ וְאַחֲרָיו גַּם הַסְתָו וְהַחֹרֶף.
אֵין זְמַן לְבַזְבֵּז.
לֵךְ וְחַפֵּשׂ אֶת הַנַּעֲרָה שֶׁשָּׁמַעְתִי עָלֶיהָ בַּכְּפָר הָרָחוֹק וְנַסֵה לִזְכּוֹת בְּלִבָּהּ."
לִפְנֵי שֶׁיָּצָא לַדֶּרֶךְ, נָתְנָה לוֹ אִמּוֹ אֶת מַתְנוֹת הַפֵיוֹת שֶׁעֲדַיִן הָיוּ מֻנָחוֹת לְיַד עֲרִיסָתוֹ הַיְּשָׁנָה, וְהוּא נִפְרַד מֵהוֹרָיו וְיָצָא לְמַסָעוֹ הָאָרֹךְ.

------------------
הַבּוּפָלוֹ שָׁמְעוּ אֶת דְּבָרֶיהָ וּמִיָּד הִסְתּוֹבְבוּ לְאָחוֹר וְיָצְאוּ מִן הַכְּפָר בְּשַׁלְוָה.
אָז פָּנְתָה טָטַנְגָה וִינְיָה אֶל אַנְשֵׁי שִׁבְטָה וְאָמְרָה: “אָמְנָם אֵינֶנִי צַיֶדֶת, אֲבָל אַתֶּם יוֹדְעִים שֶׁכֹּחוֹתַי מֻפְלָאִים.
לְכוּ וּבְנוּ מִכְלָאָה חֲזָקָה מֵעֵץ לְיַד הָאֹהֶל הַקָּטָן שֶׁמִּחוּץ לַכְּפָר וְהַשְׁאִירוּ אֶת הַשַּׁעַר פָּתוּחַ.”
חַבְרֵי הַשֵּׁבֶט עָשׂוּ כִּדְבָרֶיהָ.

------------------
וְאָז גָּמְלָה בְּלִבּוֹ הַחְלָטָה וְהוּא קָם מִמִטָתוֹ, הִתְלַבֵּשׁ, נִכְנַס לַגֹרֶן, אָסַף עֶשֶׂר אֲלֻמוֹת שִׁבֳּלִים, חָצָה אֶת הַשָּׂדֶה וְהוֹסִיף אוֹתָן לָעֲרֵמָה שֶׁל אָחִיו.
אַחַר כָּךְ חָזַר לְמִטָתוֹ וְיָשַׁן שֵׁנָה טוֹבָה.
אֲבָל גַּם הָאָח הָרַוָק לֹא הִצְלִיחַ לְהֵרָדֵם, עַד שֶׁלְבַסוֹף קָם מִמִטָתוֹ, הִתְלַבֵּשׁ, נִכְנַס אֶל הַגרֶן, אָסַף עֶשֶׂר אֲלֻמוֹת שִׁבֳּלִים, חָצָה אֶת הַשָּׂדֶה אֶל בֵּיתוֹ שֶׁל אָחִיו וְהוֹסִיף אֶת הַשִּׁבֳּלִים לַעֲרֵמַת אָחִיו.
רַק אָז הִצְלִיחַ לִישֹׁן בְּשַׁלְוָה.

------------------
"אוֹי," אָמַר מִיכָאֵל, "חַיָּבִים לְהַחְזִיר אוֹתוֹ!"
שְׁנֵינוּ פָּרַצְנוּ הַחוּצָה, אֲנִי בְּפִּיגָ'מַת חַדֵי-הַקֶּרֶן שֶׁלִּי וּמִיכָאֵל בְּפִּיגָ'מַת סוּפֶּרְמֶן.
בַּשָּׁלָב הַזֶּה אַרְתוּר כְּבָר עָשָׂה אֶת הַטְּרִיק שֶׁהוּא עוֹשֶׂה עִם הַשַּׁעַר וְהִצְלִיחַ לָצֵאת לָרְחוֹב וַאֲנַחְנוּ בְּעִקְבוֹתָיו.
פִּתְאֹם, בְּאוֹר פָּנַס הָרְחוֹב רָאִינוּ צְלָלִית שֶׁל אָדָם גָּבוֹהַ וְרָזֶה.
הוּא הִתְקָרֵב אֵלֵינוּ וּלְאַט לְאַט נִרְאָה לָנוּ יוֹתֵר וְיוֹתֵר מֻכָּר.

------------------
"לֹא הֵרַמְתִי אֶת הָעֵינַיִם מֵהָעִתּוֹן.
נָעַצְתִי מַבָּט מְתֻסְכָּל בַּתַשְׁבֵּץ.
לֹא הִצְלַחְתִי לִפְתֹר אֲפִלוּ הַגְדָרָה אַחַת.
לָקַחְתִי לְגִימָה מֵהַקָפֶה שֶׁלִּי.
הוּא הָיָה יוֹתֵר מִדַי חַם מִכְּדֵי לִשְׁתּוֹת אוֹתוֹ, אָז לֹא יָכֹלְתִי לַעֲשׂוֹת שׁוּם דָּבָר.
אִמַצְתִי אֶת לִבִּי, לָקַחְתִי עוּגִיָּה וְהִשְׁתַּדַלְתִי מְאֹד לֹא לָשִׂים לֵב…"
"כֵּן…?"
"שֶׁהַחֲבִילָה כְּבָר פְּתוּחָה בְּאֹפֶן מִסְתוֹרִי."
"אֲבָל הֵשַׁבְתָ מִלְחָמָה! לֹא וִתַרְתָ!"
"בְּדֶרֶךְ מְסֻיֶמֶת, כֵּן.

------------------
רַק הֲצָצָה קְטַנָה וְדַי, חָשְׁבָה לְעַצְמָהּ.
בְּבִרְכַּיִם רוֹעֲדוֹת הִיא הִגִּיעָה לְרֹאשׁ הַסֻּלָם וְהֵישִׁירָה מַבָּט אֶל הַמִּפְלֶצֶת שֶׁחִכְּתָה לָהּ שָׁם.
הָיָה בָּרוּר שֶׁהַמִּפְלֶצֶת לֹא אוֹהֶבֶת שֶׁמִּסְתַּכְּלִים בָּהּ.
"לְכִי מִפֹּה," הִיא אָמְרָה לְלוֹלִי, אֲבָל לֹא נִשְׁמְעָה מְאַיֶמֶת כָּרָגִיל, אֶלָא קְצָת עֲיֵפָה.
לוֹלִי הִסְתַּכְּלָה בָּהּ שׁוּב וְיָרְדָה בִּזְהִירוּת אֶת כָּל הַדֶּרֶךְ לְמַטָּה בִּתְחוּשַׁת נִצָחוֹן.

------------------
הִסְתַּכְּלוּ הָאֲנָשִׁים לְתוֹךְ הַסִּיר, רָאוּ אֶת כִּתְמֵי הַשֶּׁמֶן וְקָרְאוּ: “עַכְשָׁו זֶה בָּרוּר! הַמַּטְבְּעוֹת הֵם שֶׁל סוֹחֵר הַשֶּׁמֶן!” אָז הֶחְזִיר הַשּׁוֹפֵט אֶת הַמַּטְבְּעוֹת לְסוֹחֵר
הַשֶּׁמֶן וְאֶת סוֹחֵר הַבְּשָׂמִים שָׁלַח לְבֵית הַכֶּלֶא.
כֻּלָם הוֹדוּ לַשּׁוֹפֵט וּבֵרְכוּ אוֹתוֹ עַל חָכְמָתוֹ, אֲבָל הוּא רָאָה בֵּין הָאֲנָשִׁים אֶת הַיֶּלֶד הֶחָכָם וְקָרָא אוֹתוֹ אֵלָיו.

------------------
עֶדְרֵי הַבּוּפָלוֹ הִתְרַחֲקוּ וּבְנֵי הַשֵּׁבֶט, שֶׁעַד אָז הָיוּ צָדִים בּוּפָלוֹ לְלֹא הַבְחָנָה, הִרְגִישׁוּ מַחְסוֹר וְרָעָב.
אָז אָמְרָה טָטַנְגָה וִינְיָה לְבַעֲלָה: “בְּנֵה בִּשְׁבִילִי אֹהֶל קָטָן מִחוּץ לַכְּפָר וְהָבֵא לִי כַּמָּה נוֹצוֹת שֶׁל עוֹרֵב וּפִסַת עוֹר שֶׁל בּוּפָלוֹ צָעִיר.”
הִיא הִסְתַּגְרָה בְּתוֹךְ הָאֹהֶל וְשָׁרָה שִׁירֵי תְּפִלָה.
אַחַר כָּךְ לָקְחָה אֶת הַנּוֹצוֹת וְהֵעִיפָה אוֹתָן בָּאֲוִיר.
הֵן הָפְכוּ לְעוֹרֵב חַי.

------------------
הִיא הִמְצִיאָה מְזוֹן עוֹפוֹת שֶׁהִכְפִּיל אֶת מִסְפַּר הַבֵּיצִים שֶׁהִטִילוּ הַתַרְנְגוֹלוֹת, זְרוֹעוֹת אוֹטוֹמָטִיוֹת שֶׁאָסְפוּ אֶת הַבֵּיצִים הָרַבּוֹת, תַּנוּרִים שֶׁאָפוּ עוּגוֹת נֶהֱדָרוֹת מֵהַבֵּיצִים וַאֲפִלוּ מַכְשִׁיר מְסֻבָּךְ שֶׁנִּקָה אַחֲרֵי הָאֲרוּחוֹת.
יוֹם אֶחָד יָשְׁבָה הַמַּמְצִיאָה הַזְּקֵנָה בַּמַּעְבָּדָה שֶׁלָה.
הִיא עִרְבְּבָה מְעַט מִצֶמַח אֶחָד וּמְעַט מִצֶמַח אַחֵר, הוֹסִיפָה וְעִרְבְּבָה, סִנְנָה וְהֵרִיחָה, וְהִנֵה הִיא הִמְצִיאָה תַּבְלִין מְיֻחָד.

------------------
“דִּיצָה, אַל תִּהְיִי יַלְדָּה רָעָה, פֶּן אֶחֱלֶה עוֹד פָּעַם”.
מִיָּד נִכְנַעַת דִּיצָה וְאוֹמֶרֶת: “זֶה רַק בִּצְחוֹק, נִצָּה! רַק בִּצְחוֹק!”
------------------
הִיא הָיְתָה חֲשׁוּכָה בְּרֻבָּהּ, אֲבָל פָּנָסֵי רְחוֹב הֵאִירוּ אֶת אֵזוֹר הַנַּדְנֵדוֹת.
וְשָׁם, עַל הַקָּרוּסֶלָה יָשְׁבוּ כֻּלָם.
אֵלִי הַמְּנַהֵל, וּסְבִיבוֹ כִּמְעַט כָּל הַמּוֹרִים בְּבֵית הַסֵּפֶר.
כֻּלָם סִפְּרוּ סִפּוּרִים וְהִתְפּוֹצְצוּ מִצְחוֹק

------------------
הוּא רָאָה אֶת הַיֶּלֶד שֶׁדִבֵּר יוֹשֵׁב עַל אֶבֶן גְּדוֹלָה וּמוּלוֹ יוֹשְׁבִים שְׁנֵי יְלָדִים אֲחֵרִים.
אֶחָד מֵהֶם שִׂחֵק אֶת סוֹחֵר הַשֶּׁמֶן וְהַשֵּׁנִי אֶת סוֹחֵר הַבְּשָׂמִים.
הַיֶּלֶד סוֹחֵר הַשֶּׁמֶן אָמַר: “ 165 מַטְבְּעוֹת הַזָּהָב הֵם שֶׁלִּי!”
קָפַץ מִמְקוֹמוֹ הַיֶּלֶד סוֹחֵר הַבְּשָׂמִים וְצָעַק: “לֹא נָכוֹן! הֵם שֶׁלִּי! אֲנִי עָטַפְתִי אוֹתָם בְּמִטְפַּחַת אֲדֻמָה וְאָז בָּא סוֹחֵר הַשֶּׁמֶן וְגָנַב אוֹתָם מִמֶנִי!”
אָז אָמַר הַיֶּלֶד הַשּׁוֹפֵט: “הָבִיאוּ סִיר מָלֵא בְּמַיִם חַמִים.”

------------------
אַלוֹן גַּם לֹא סֵרֵב לְקַבֵּל בַּקְבּוּקִים גְּדוֹלִים, אַף עַל פִּי שֶׁיָּדַע שֶׁלֹּא יְקַבֵּל עֲלֵיהֶם פִּקָדוֹן.
הוּא פָּשׁוּט עָצַר בַּמִּחְזוּרִית, הִשְׁלִיךְ אוֹתָם לְתוֹכָה וְהֶחְלִיט שֶׁזֹאת הַתּוֹדָה שֶׁלוֹ לְכָל הָאֲנָשִׁים הַטּוֹבִים שֶׁעוֹזְרִים לוֹ.
מִדֵי יוֹמַיִם הוּא וַאֲרִי הִמְשִׁיכוּ לַפָלָאפֶל שֶׁל אִיתַי, אֲבָל הַסִּיבוּב שֶׁלָּהֶם כָּלַל גַּם אֶת בֵּית גִּיל הַזָּהָב בַּשְּׁכוּנָה, שֶׁהִצִיב עֲבוּרָם פַּח מְיֻחָד לְיַד מְכוֹנַת הַמַּשְׁקָאוֹת בַּלוֹבִּי.

------------------
מַדְרִיךְ הַמִּפְלָצוֹת שֶׁל לוֹלִי
בָּעַמוּד שֶׁאַחֲרָיו כָּתְבָה:
מִפְלְצוֹת גַּן הַשַּׁעֲשׁוּעִים
הִיא צִיְרָה וְתֵאֲרָה אֶת מִפְלֶצֶת הַקָּרוּסֵלָה שֶׁמְּסוֹבֶבֶת לַיְּלָדִים אֶת הָרֹאשׁ וְעוֹשָׂה בְּחִילָה.
אֲבָל אָז רָצְתָה לְצַיֵר אֶת הַמִּפְלֶצֶת שֶׁמְּחַכָּה עַל רֹאשׁ הַסֻּלָם וְלֹא הִצְלִיחָה לְהִזָכֵר אֵיךְ הִיא נִרְאֵית.
כָּל כָּךְ הַרְבֵּה זְמַן כְּבָר לֹא טִפְּסָה עַל הַסֻּלָם בִּגְלַל הַמִּפְלֶצֶת הַזֹּאת!
"אִמָּא, מָחָר נֵלֵךְ לַגִנָה, בְּסֵדֶר?" שָׁאֲלָה.

------------------
לֹא יָדַעְתִי מָתַי בְּדִיוּק תִּקְרֶה רְעִידַת הָאֲדָמָה, אֲבָל זֶה יָכוֹל לִקְרוֹת בְּכָל רֶגַע.
הַדֶּלֶת נִפְתְחָה וּפַרְצוּפוֹ הַכּוֹעֵס שֶׁל הַיֶּלֶד שָׁאַג עָלַי: "אָמַרְתִּי לְךָ שֶׁאֲנִי עָסוּק עַכְשָׁו!"
"אַתָּה חַיָּב לִרְאוֹת מַשֶׁהוּ בַּגִנָה," הִתְחַנַנְתִי אֵלָיו.
הוּא רַק נִרְאָה יוֹתֵר כּוֹעֵס וְהָלַךְ שְׁלוֹשָׁה צְעָדִים אֲחוֹרָה אֶל תּוֹךְ הַבַּיִת.
נִכְנַסְתִּי אַחֲרָיו.
בְּעוֹד כַּמָּה דַּקוֹת הוּא יִהְיֶה קָבוּר בֵּין הַהֲרִיסוֹת אִם לֹא אֶדְחַף אוֹתוֹ הַחוּצָה.

------------------
הֵן לֹא אָהֲבוּ שֶׁמִּסְתַּכְּלִים לָהֶן יָשָׁר בָּעֵינַיִם.
מִפְלָצוֹת מִטִבְעָן אוֹהֲבוֹת לְהִתְחַבֵּא.
זֶה לֹא בִּגְלַל שֶׁהֵן בַּיְשָׁנִיּוֹת אוֹ מַשֶׁהוּ כָּזֶה, הֵן פָּשׁוּט יוֹתֵר מַפְחִידוֹת כְּשֶׁלֹּא מַמָשׁ מִסְתַּכְּלִים עֲלֵיהֶן.
הַמִּפְלָצוֹת שֶׁל לוֹלִי עָשׂוּ כִּנוּס חֵרוּם וְהֶחְלִיטוּ לִשְׁלֹחַ אֵלֶיהָ מִפְלֶצֶת חֲדָשָׁה.
מִפְלֶצֶת שֶׁתֵשֵׁב לָהּ עַל הַכָּתֵף בִּזְמַן שֶׁהִיא מְצַיֶרֶת אֶת "הַמַּדְרִיךְ לְמִפְלָצוֹת" וְתִלְחַשׁ לָהּ דְּבָרִים מַעֲלִיבִים בָּאֹזֶן.

------------------
עָשְׂתָה אִשְׁתּוֹ כִּדְבָרָיו, וּמָרְחָה אֶת תַּחְתִּית הַכְּלִי בְּזֶפֶת שְׁחֹרָה, וּלְמָחֳרָת נָתְנָה אֶת הַכְּלִי לְעָלִי בַּבָּא.
בָּעֶרֶב, כַּאֲשֶׁר עָלִי בַּבָּא הֶחְזִיר אֶת כְּלִי הַמְּדִידָה, מָצְאוּ קָאסֶם וְאִשְׁתּוֹ מַטְבֵּעַ זָהָב שֶׁנִּדְבַּק לְתַחְתִּית הַכְּלִי.
הֵבִין קָאסֶם כִּי אָחִיו עָלִי בַּבָּא מוֹדֵד זָהָב בַּכְּלִי הַזֶּה, וְהוּא קִנֵּא בּוֹ עַד מְאוֹד.
כָּל הַלַּיְלָה לֹא הִצְלִיחַ לִישֹׁן, וּלְמָחֳרָת, מֻקְדָם בַּבֹּקֶר, הָלַךְ לְבֵיתוֹ שֶׁל עָלִי בַּבָּא וְאָמַר לוֹ:

------------------
הַנְּפִילָה הָיְתָה כֹּה גְּדוֹלָה עַד שֶׁרְסִיסִים מֵאוֹתוֹ הַסֶּלַע הִתְפַּזְרוּ עַל פְּנֵי כָּל הָעוֹלָם וְעַד הַיּוֹם אֶפְשָׁר לִמְצֹא אוֹתָם בִּמְקוֹמוֹת שׁוֹנִים וּמְשֻׁנִים, אֲפִלוּ לְיַד הַבַּיִת שֶׁלָכֶם.
כְּשֶׁאוֹר הַשֶּׁמֶשׁ נִכְנַס בְּעַד חַלוֹן הַנַּעֲרָה, הִיא יָדְעָה שֶׁהַנַּעַר עָבַר אֶת הַמִּבְחָן הָרִאשׁוֹן.
הַמִּבְחָן הַשֵּׁנִי
וְאָז הִגִּיעַ הַמִּבְחָן הַשֵּׁנִי.

------------------
הִצְטַעֵר כָּל כָּךְ אַבָּא יוּדָן עַל שֶׁאֵינוֹ יָכוֹל לִתְרֹם לִצְדָקָה, עַד שֶׁחָזַר הַבַּיְתָה בְּהֵחָבֵא וּפָנָיו אֲפרֹוֹת מִצַעַר.
מִכֵּיוָן שֶׁלֹּא רָצָה לִפְגשׁ אוֹתָם, נִשְׁאַר בְּבֵיתוֹ וְלֹא יָרַד לַשּׁוּק בְּמֶשֶׁךְ יוֹמַיִם.
בַּיּוֹם הַשֵּׁנִי שָׁאֲלָה אוֹתוֹ אִשְׁתוֹ: "מַדוּעַ אֵינְךָ הוֹלֵךְ לַשּׁוּק? הֲלֹא אֲנַחְנוּ זְקוּקִים לְמִצְרָכִים."
סִפֵּר לָה אַבָּא יוּדָן שֶׁהוּא מִתְבַּיֵשׁ מִשׁוּם שֶׁאֵינוֹ יָכוֹל לָתֵת צְדָקָה וְלָכֵן הוּא נִשְׁאָר בַּבַּיִת.

------------------
כְּשֶׁהִקְלִיד בְּאַנְגְּלִית זֶה כְּבָר הִתְקָרֵב לְמֵאָה מִלְּיוֹן תּוֹצָאוֹת.
יוֹתֵר מִכְּפִי שֶׁהוּא יוּכַל לְחַפֵּשׂ כֹּל חַיָּיו.
שְׁלוֹשֶׁת הַמִּילִּים: מְכִירָה, עֲלוּת וְדִמְיוֹן, צִמְצְמָה אוֹתוֹ לְכִמְעַט מִלְּיוֹן אֲתָרִים.
זֶה עֲדַיִין קְצָת הַרְבֵּה, חָשַׁב אַבָּא, וְהִתְחִיל לַעֲבוֹר בִּיְסוֹדִּיוּת, אֶחָד אֶחָד, אַחַר הָאֲתָרִים.

------------------
כְּשֶׁשִׂחֲקוּ בַּהַפְסָקָה, יוֹאָב שָׂם לָהּ רֶגֶל וְהִיא נָפְלָה וְחָטְפָה שִׁפְשׁוּף מַכְאִיב בַּבֶּרֶךְ.
אַחַר כָּךְ אַדְוָה לֹא הִסְכִּימָה לְהִשָׁאֵר אִתָהּ בַּכִּתָה וְרָצָה לְשַׂחֵק עִם הָגָר וְעִם דָּנָה.
יָעֵלִי אָכְלָה אֶת אֲרוּחַת הַצָּהֳרַיִם הַמְּשֻׁנָה אֲבָל הַטְּעִימָה שֶׁהֵכִינָה לָהּ סָבְתָא.
בְּאֶמְצַע הַקִּנוּחַ – מִין פֵּרוֹת מְבֻשָׁלִים בְּמִיץ מָתוֹק – לֹא הִתְאַפְּקָה וְהִתְחִילָה לִבְכּוֹת.
סָבְתָא קָמָה מִמְקוֹמָהּ וְהֵחֵלָה לְלַטֵף אֶת שְׂעָרָהּ.

------------------
הַחֲגִיגָה נִמְשְׁכָה עַד אוֹר הַבֹּקֶר וְהַיְּדִידוּת וְהַכָּבוֹד שֶׁנִּרְקְמוּ בֵּין הָאִינְדִּיָּאנִים לַבּוּפָלוֹ נִמְשְׁכוּ שָׁנִים רַבּוֹת מְאֹד וְהָיוּ לְמוֹפֵת וּלְאַגָדָה.

------------------
אֵיזוֹ הַפְתָעָה חִכְּתָה לְיָעֵלִי כְּשֶׁחָזְרָה מִבֵּית הַסֵּפֶר בַּיּוֹם הָרְבִיעִי.
הַבַּיִת הֵרִיחַ מֵהַתַבְשִׁילִים הַנֶּהֱדָרִים שֶׁל סָבְתָא, אֲבָל הִיא עַצְמָהּ יָשְׁבָה עַל כִּסֵא בַּמִּטְבָּח וּבְחֵיקָהּ גּוּר כְּלָבִים קָטָן וּמָתוֹק.
יָעֵלִי רָצָה אֲלֵיהֶם, יָשְׁבָה עַל בִּרְכֶּיהָ וְלִטְפָה אֶת הַיְּצוּר הַקָּטָן.
תוֹךְ שְׁנִיָּה הַפָּנִים שֶׁלָּהּ הָיוּ רְטֻבּוֹת מִלִקוּקִים נִלְהָבִים.
"הוּא יָכוֹל לְהִשָׁאֵר?" הֵרִימָה יָעֵלִי מַבָּט אֶל סָבְתָא שֶׁהִסְתַּכְּלָה בָּהּ בְּחִיּוּךְ.

------------------
"הָבָה נִמְכֹּר אֶת הַפְּנִינָה וּבַכֶּסֶף נִקְנֶה בַּיִת גָּדוֹל וּמְרֻוָּח."
אֲבָל הַזָּקֵן לֹא הִסְכִּים לִמְכּוֹר אֶת הַפְּנִינָה.
כָּךְ עָבְרוּ יָמִים רַבִּים, הָאִשָּׁה טִפְּלָה בַּזָקֵן בִּמְסִירוּת וְהִשְׁגִּיחָה עָלָיו, 
כִּי קִיוְתָה שֶׁיּוֹם יָבוֹא וְהִיא תְּקַבֵּל אֶת הַפְּנִינָה מִיַּד הַזָּקֵן.
בֵּינְתַיִם חַי הַזָּקֵן בְּאֹושֶׁר וּבְכָבוֹד כָּל יְמֵי חַיָּיו, כְּדִבְרֵי בִּתּוֹ הַחָכְמָה
------------------
בְּתוֹר אִישׁ בַּנְק הוּא יָדַע הַרְבֵּה מָתֵמָטִיקָה וְהִסְתַּבְּרוּת.
הִסְתַּבְּרוּת זֶה מַדָּע שֶׁמְּאַפְשֵׁר לָדַעַת מָה הַסִּיכּוּי שֶׁלְּךָ לְהַצְלִיחַ בְּמַשֶּׁהוּ.
לְמָשָׁל אִם זוֹרְקִים מַטְבֵּעַ אָז הַסִּיכּוּי שֶׁהִיא תִּיפּוֹל עַל צַד מְסוּיָּם הוּא אֶחָד לִשְׁנַיִם.
זֶה מִפְּנֵי שֶׁיֵּשׁ שְׁתֵּי אֶפְשָׁרוּיּוֹת וְהַהִסְתַּבְּרוּת הִיא לְפוֹל עַל אַחַת מֵהֶן.
בַּפַּיִס זֶה יוֹתֵר מְסוּבָּךְ כִּי הַהִסְתַּבְּרוּת, כְּלוֹמַר הַסִּיכּוּי לְהַרְוִויחַ, הַרְבֵּה יוֹתֵר קְטַנָּה.

------------------
הוּא רוֹאֶה אֶת אֱלֹהִים בְּכָל מָקוֹם, בְּכָל אֲשֶׁר יִפְנֶה.
הוּא רוֹאֶה אוֹתוֹ כְּנַחַל הַזּוֹרֵם וּמְסַפֵּר אֶת סוֹדוֹתָיו לָעֵשֶׂב הַצּוֹמֵחַ עַל גְּדוֹתָיו.
וּכְשֶׁהוּא רוֹאֶה עָנָן בַּשָּׁמַיִם, הוּא מַרְגִישׁ, הוּא מִתְאַוֶה לְאֵיזֶה דָּבָר, מִתְגַעְגֵעַ… כַּאֲשֶׁר עַנְנֵי גֶּשֶׁם מוֹפִיעִים בַּשָּׁמַיִם, הָרַעַם רוֹעֵם וְהַבָּרָק מִתְלַקֵחַ כְּמוֹ אֵשׁ… כַּאֲשֶׁר יוֹרֵד גֶּשֶׁם אוֹ עֲלָטָה מְכַסָה אֶת הַכְּפָר… אָז הוּא מַרְגִישׁ בְּלִבּוֹ אֶת הָאֱלֹהִים… לֹא בַּשָּׁמַיִם הוּא יוֹשֵׁב.

------------------
"הֵי, סוּפֶּרְמֶן," הוּא אָמַר, "יֵשׁ לִי מַשֶׁהוּ חָשׁוּב לְהַגִּיד לְךָ…"
מִיכָאֵל עָנָה לוֹ רַק מִלָּה אַחַת: "אִמָּא'לֶה!"
"לֹא, זֶה אֲנִי, עוֹז.
אֲנִי לֹא אִמָּא שֶׁלְּךָ, אֲנִי הַמּוֹרֶה שֶׁלְּךָ לְמִיתוֹלוֹגְיָה יְוָנִית.
כַּנִּרְאֶה שָׁכַחְתָ.
רָצִיתִי לִשְׁאֹל אוֹתְךָ: מִי הָיְתָה אֵלַת הַחָכְמָה?"
"שִׁירִי…" יִבֵּב מִיכָאֵל.
"לֹא," הֵנִיד עוֹז אֶת רֹאשׁוֹ בְּצַעַר, "תְשׁוּבָה לֹא נְכוֹנָה.
אֵלַת הַחָכְמָה הָיְתָה אָתֵנָה." עוֹז צִקְצֵק בִּלְשׁוֹנוֹ וְהִמְשִׁיךְ בְּדַרְכּוֹ.

------------------
"לֹא נָכוֹן, דַּיְסָה לֹא.
בִּגְלַל זֶה גַּם שָׁלְחוּ אוֹתִי לִפְּרֶנְצְלָאוּ, כִּי יָדוּעַ שֶׁשָּׁם הכֹּל זוֹל יוֹתֵר.
אוֹפַנַיִם עוֹלִים שָׁם לֹא יוֹתֵר מִשְׁלוֹשָׁה מַרְקִים וְשִׁשִׁים פְּפֶנִיג.
אֲנִי לֹא יוֹדֵעַ אִם הַמְּחִירִים שָׁם נְמוּכִים כָּל כָּךְ גַּם עַכְשָׁו, אֲבָל הָעִקָר הוּא שֶׁבֵּין רֶגִיסְוַלְד לִפְּרֶנְצְלָאוּ מִשְׂתָרֵעַ יַעַר.

------------------
"אֲנַחְנוּ חַיָּבִים לְהַגִּיד לָהֶם," אָמְרָה אִמָּא, "שֶׁיֵצְאוּ מֵהַבַּיִת לִפְנֵי רְעִידַת הָאֲדָמָה."
"הֵם יַחְשְׁבוּ שֶׁאֲנַחְנוּ מְשֻׁגָעִים," אָמַר אַבָּא.
"אֵיךְ נַסְבִּיר לָהֶם שֶׁאֲנַחְנוּ יוֹדְעִים דְּבָרִים לִפְנֵי שֶׁהֵם קָרוּ?"
"יֵשׁ לִי רַעְיוֹן," אָמַרְתִּי.
"בּוֹאוּ נִסַע לַמָּקוֹם הַזֶּה לִפְנֵי רְעִידַת הָאֲדָמָה וַאֲנִי אֲנַסֶה לְהוֹצִיא אֶת הַיֶּלֶד מֵהַבַּיִת שֶׁלוֹ בְּלִי לְסַפֵּר לָהֶם מָה יִהְיֶה."
אִמָּא נִעְנְעָה בְּרֹאשָׁה.
"זֶה מְסֻכָּן מִדַי."

------------------
לַמִּשְׂחָק הַזֶּה קוֹרְאִים פְלִיפּ וּמִי שֶׁמִּשְׂחָק בּוֹ הוּא פְלִיפִּיסְט.
אַבָּא לָקַח מַטְבֵּעַ (תְּנַסּוּ אֶת הַמִּשְׂחָק אִיתּוֹ, זֶה כֵּיף, אֲבָל רַק בְּלִיוּוּי שֶׁל מִבּוֹגֵר) וְהִטִּיל לַאֲוִויר.
יָצָא ´עֵץ´.
הוּא פָּנָה יָמִינָה עַד לְפִינַּת הָרְחוֹב.
שׁוּב הַטִּיל מַטְבֵּעַ וְשׁוּב יָצָא ´עֵץ´.
אַבָּא קְצָת הִתְאַכְזֵב כִּי הוּא קִיוָּוה שֶׁהַמַּטְבֵּעַ תִּקַּח אוֹתוֹ לְאֵיזוֹ מִסְעָדָה נֶחְמָדָה בַּצַּד הַשֵּׁנִי, אֲבָל הוּא הֶחְלִיט לִשְׁמוֹעַ בְּקוֹל הַמַּטְבֵּעַ וּפָנָה שׁוּב יָמִינָה.

------------------
שַׁרְנוּ שִׁירִים מַצְחִיקִים וְהִתְחַמַמְנוּ לָנוּ יַחַד מִתַּחַת לַשְּׂמִיכָה.
פִּתְאוֹם נִדְלַק הָאוֹר וְשׁוּב הָיָה חַשְׁמַל: הַמַּחְשֵׁב וְהַטֶּלֶוִיזְיָה פָּעֲלוּ,
וְכָל אֶחָד חָזַר לָעִסוּק שֶׁלוֹ.
וַאֲנִי חָשַׁבְתִי: הַלְוַאי שֶׁגַּם מָחָר תִּהְיֶה הַפְסָקַת חַשְׁמַל!
קְרָאתֶם שִׁיר וְסִפּוּר עַל יְלָדִים וְהוֹרִים.
בַּחֲרוּ אֶחָד מֵהַנּוֹשְׂאִים וְכִתְבוּ עָלָיו:
דְבָרִים שֶׁאַתֶּם אוֹהֲבִים לַעֲשׂוֹת עִם בְּנֵי הַמִּשְׁפָּחָה.
אֵירוּעַ מְיֻחָד שֶׁקָּרָה לָכֶם וּלְמִשְׁפַּחְתְכֶם.

------------------
בִּזְהִירוּת לְיַד הַתִינֹקֶת וְהִצִיעָה לָה חֲלֵב בּוּפָלוֹ טָעִים וּבָרִיא.
לְשִׂמְחָתָה, הִגִּיעָה הַתִינֹקֶת אֶל הֶעָטִין וְיָנְקָה מִמֶנוּ בְּתַאֲוָה.
כְּשֶׁסִיְמָה וְשָׂבְעָה, גִּרְגְרָה הַתִינֹקֶת וְצָחֲקָה אֶל הַיְּצוּרִים הָעֲנָקִיִים שֶׁהִקִיפוּ אוֹתָה.
מֵאוֹתוֹ יוֹם צֵרְפוּ הַחַיוֹת הַגְּדוֹלוֹת אֶת הַתִינֹקֶת אֶל הָעֵדֶר.
בָּחֳדָשִׁים הָרִאשׁוֹנִים הֵנִיקוּ אוֹתָה הַנְּקֵבוֹת, אַךְ עַד מְהֵרָה הֵחֵלָה לִזְחֹל וְהִסְתּוֹבְבָה עִם הָעֵדֶר כְּאִלּוּ הָיְתָה אַחַת מִשֶׁלָּהֶם.

------------------
קָאסֶם גַּם הָיָה סַקְרָן לָדַעַת, מַדּוּעַ בְּכָל כַּמָּה יָמִים שׁוֹאֵל מִמֶּנּוּ עָלִי בַּבָּא אֶת כְּלִי הַמְּדִידָה שֶׁלּוֹ, וְהוּא רָצָה לָדַעַת מַה בְּדִיּוּק הוּא שׁוֹקֵל בּוֹ.
יוֹם אֶחָד אָמַר קָאסֶם לְאִשְׁתּוֹ:
״מִרְחִי מְעַט זֶפֶת בְּתַחְתִּיתוֹ שֶׁל כְּלִי הַמְּדִידָה, וְכָךְ נוּכַל לְגַלּוֹת מַהוּ הַדָּבָר שֶׁעָלִי בַּבָּא וְאִשְׁתּוֹ מוֹדְדִים בַּכְּלִי שֶׁהֵם שׁוֹאֲלִים מֵאִתָּנוּ בְּכָל פַּעַם."

------------------
הִיא נִסְתָה לְהַצִּיּעַ לָאֲנָשִׁים שֶׁעָמְדוּ בַּתוֹר תַּפּוּחִים טְרִיִים מֵהָעֵץ שֶׁבְּגִנַת בֵּיתָה.
אֲבָל אַף אֶחָד לֹא רָצָה אוֹתָם.
כִּי מָה הוּא טַעֲמוֹ שֶׁל תַּפּוּחַ רָגִיל לְעֻמַת טַעֲמוֹ הַמֻּפְלָא שֶׁל הַתַבְלִין?
הִיא נִסְתָה לְהַרְאוֹת לְאַנְשֵׁי הַכְּפָר שֶׁהַיְּלָדִים שֶׁלָּהֶם כְּבָר נִרְאִים חוֹלִים, שֶׁהֵם צְרִיכִים פֵּרוֹת וִירָקוֹת טְרִיִים, תַּבְשִׁילֵי שְׁעוּעִית וּנְזִידֵי עֲדָשִׁים.

------------------
בְּדֶרֶךְ כְּלָל הָיָה אָסוּר לִי לִרְאוֹת חֲדָשׁוֹת, אֲבָל יוֹם אֶחָד שָׁמַעְתִי אֶת הַהוֹרִים שֶׁלִּי צוֹעֲקִים מוּל הַטֶּלֶוִיזְיָה.
רַצְתִי אֲלֵיהֶם מֵהַחֶדֶר שֶׁלִּי לָבוּשׁ בְּפִּיגָ'מָה.
"מָה קָרָה?" שָׁאַלְתִּי.
הֵם יָשְׁבוּ חִוְרִים מוּל הַחֲדָשׁוֹת.
בַּחֲדָשׁוֹת דִּבְּרוּ עַל רְעִידַת אֲדָמָה וְעַל בַּיִת שֶׁנֶּהֱרַס מִמֶנָה.
יֶלֶד נִכְלָא בֵּין הַהֲרִיסוֹת וְרָאִינוּ תְּמוּנוֹת שֶׁל מְכַבֵּי אֵשׁ שֶׁמְּנַסִּים לְהַגִּיעַ אֵלָיו וּלְהַצִּיּל אוֹתוֹ.

------------------
בָּא הָעוֹרֵב אֶל אַנְשֵׁי אָלַסְקָה, הָאֶסְקִימוֹאִים, וְאָמַר לָהֶם: “אִם הָיָה לָכֶם אוֹר-יוֹם, יְכָלְתֶם לִרְאוֹת לְמֵרָחוֹק וְלֹא הֲיִיתֶם צְרִיכִים לְהִשְׁתַּמֵּשׁ כָּל הַזְּמַן בִּמְנוֹרוֹת הַמּוּאָרוֹת בְּשֻׁמָן כֶּלֶב יָם שֶׁרֵיחוֹ אָיֹם כָּל כָּךְ.
הֲיִיתֶם יְכוֹלִים גַּם לָלֶכֶת עַל הַקֶּרַח בְּבִטָחוֹן רַב יוֹתֵר.”
“נָכוֹן,” אָמְרוּ הָאֲנָשִׁים, “הָעוֹרֵב צוֹדֵק.
אֲנַחְנוּ זְקוּקִים לְאוֹר-יוֹם, וּמֵאַחַר שֶׁאַתָּה חָכָם כָּל כָּךְ בְּוַדַאי תּוּכַל לְהַשִׂיג לָנוּ מְעַט מִמֶנוּ.”

------------------
בְּאוֹתוֹ עֶרֶב כְּבָר חָזְרוּ רֹב תּוֹשָׁבֵי הַכְּפָר לְבֵיתָה שֶׁל הַמַּמְצִיאָה כְּדֵי לִקְנוֹת עוֹד מֵהַתַבְלִין הַמְּיֻחָד.
וְהִיא הָיְתָה מוּכָנָה עֲבוּרָם וּמָכְרָה לְכָל אֶחָד מֵהֶם שַׂקִית קְטַנָה בִּמְחִיר הוֹגֵן.
חָלְפוּ כַּמָּה יָמִים וְהָאוֹפָה סָגְרָה אֶת הַמַּאֲפִיָה.
אַף אֶחָד כְּבָר לֹא הִגִּיעַ לִקְנוֹת מֵהַלְחָמִים שֶׁאָפְתָה.

------------------
הוּא הֶחְלִיט שֶׁאִם הוּא לֹא יוֹדֵעַ לְאָן לָלֶכֶת אָז הוּא יִתֵּן לְמַזָּל לְהוֹלִיךְ אוֹתוֹ.
פַּעַם, כְּשֶׁהוּא הָיָה יֶלֶד קָטָן, מִישֶׁהוּ לִימֵּד אוֹתוֹ מִשְׂחָק מוּזָר שֶׁדַּוְוקָא מָצָא חֵן בְּעֵינָיו, כִּי הוּא הָיָה פָּשׁוּט וּמוּבָן:
לוֹקְחִים מַטְבֵּעַ וְקוֹבְעִים מֵרֹאשׁ.
אִם יוֹצֵא צַד ´עֵץ´ אָז הוֹלְכִים יָמִינָה.
אִם יוֹצֵא צַד ´פָּלִי´ אָז הוֹלְכִים שְׂמאלָה.
לֹא מְרַמִּים גַּם אִם כָּל הַזְּמַן יוֹצֵא אוֹתוֹ צַד שֶׁל הַמַּטְבֵּעַ וְאָז הוֹלְכִים בְּסִיבוּבִים.

------------------
בַּעֶרֶב בָּאָה הַבָּיְתָה קְרוֹבַת הַמִּשְׁפָּחָה הָרָעָה שֶׁל הַזָּקֵן.
כַּאֲשֶׁר רָאֲתָה הָאִשָּׁה אֶת הַפְּנִינָה בִידֵי הַזָּקֵן נָצְצוּ עֵינֶיהָ.
"שֵׁב נָא וְנוּחַ מֵעֲבוֹדָתְךָ הַקָּשָׁה", אָמְרָה הָאִשָּׁה, וּבְלִבָּהּ חָשְׁבָה שֶּׁתְּקַבֵּל אֶת הַפְּנִינָה בְּמַתָּנָה.
אֲבָל הַזָּקֵן שָׁמַר עָלֶיהָ וְלֹא נָתַן אוֹתָהּ לַאִישָׁהּ הָרָעָה.
לְמָּחֳרָת הַיּוֹם, בְּשָׁעָה שֶׁהָאִשָּׁה הַגִּישָׁה לַזָקֵן אוֹכֵל טָעִים אָמְרָה לַזָקֵן: 

------------------
הָאָחוֹת הַבְּכוֹרָה קְצָת הִצְטַעֲרָה עָלָיו, כִּי הוּא נִרְאָה לָה בָּחוּר טוֹב וְהָגוּן, אֲבָל אַחְיוֹתֶיהָ זֵרְזוּ אוֹתָה וְהִיא נִגְשָׁה לְמִטָתָה וְהִקִישָׁה עָלֶיהָ שָׁלוֹשׁ פְּעָמִים.
מִיָּד שָׁקְעָה הַמִּטָה אֶל הָאֲדָמָה וְנִפְעַר פֶּתַח רָחָב שֶׁהַנְּסִיכוֹת יָרְדוּ בּוֹ בָּזוֹ אַחַר זוֹ.
הַבָּחוּר חִכָּה עַד שֶׁתֵרֵד הָאַחֲרוֹנָה וְאָז הִתְעַטֵף בִּזְרִיזוּת בַּגְלִימָה שֶׁלוֹ וּמִהֵר לָרֶדֶת אַחֲרֶיהָ.

------------------
אוּלַי יוּכַל לְהַגִּיעַ אֶל הָאַרְמוֹן – הוּא אוֹמֵר בְּלִבּוֹ – אֲבָל עוֹמְדִים שָׁם שׁוֹמְרִים, אֲנָשִׁים גְּבוֹהִים לְבוּשִׁים בִּבְגָדִים מְפֹאָרִים, וְהֵם יְגָרְשׁוּ אוֹתוֹ מִשָׁם…
וּמִיָּד הוּא מִתְחָרֵט כִּי אֵינֶנוּ צָרִיךְ לָלֶכֶת, כִּי אֱלֹהִים נִמְצָא פֹּה, בַּשָּׂדֶה הָרָחָב, וְהַשּׁוֹמְרִים הַגְּבוֹהִים שׁוֹמְרִים רַק עַל אַרְמוֹן רֵיק.
"אֵל מֶלֶךְ נֶאֱמָן" מְלַמֵד אוֹתוֹ הָרַבִּי מִתוֹךְ סִדוּר הַתְפִלָה.

------------------
הִיא עָצְמָה אֶת עֵינֶיהָ וְנִזְכְּרָה בַּצִּפּוֹרִים הַיָּפוֹת שֶׁפָּגְשָׁה בְּדַרְכָּה וְכִמְעַט לֹא הִסְתַּכְּלָה עֲלֵיהֶן; בַּפֵּרוֹת הָרַעֲנַנִים שֶׁאָכְלָה, וְכִמְעַט לֹא הִרְגִישָׁה בְּטַעֲמָם; בִּשְׁקִיעוֹת הַזָּהָב הַכְּתֻמוֹת.
פִּתְאֹם הִבְהֵב בְּרֹאשָׁה זִכָּרוֹן יָשָׁן עַל כְּפָר קָטָן מָלֵא יְלָדִים מְתוּקִים וַאֲנָשִׁים נֶחְמָדִים.
כְּפָר שֶׁבּוֹ הִרְגִישָׁה רְצוּיָה וַאֲהוּבָה.

------------------
יוֹם אֶחָד לֹא הָיָה לְהִלֵּל כֶּסֶף לְשַׁלֵם כְּדֵי לְהִכָּנֵס לְבֵית הַמִּדְרָשׁ - מָקוֹם שֶׁבּוֹ לוֹמְדִים תּוֹרָה.
מָה עָשָׂה וּמָה קָרָה? עַל כָּךְ תִּקְרְאוּ בַּסִּפּוּר שֶׁלִפְנֵיכֶם.
------------------
הֵם קָנוּ בַּיִת חָדָשׁ, גָּדוֹל וּמְפֹאָר, עִם גַּן נִפְלָא לְיָדוֹ, וּבְכָל פַּעַם שֶׁהַזָּהָב הָיָה נִגְמָר – עָלִי בַּבָּא הָיָה רוֹכֵב אֶל הַמְּעָרָה שֶׁבֶּהָרִים וּמֵבִיא עוֹד זָהָב.
בֵּינְתַיִם הֵחֵל קָאסֶם לְקַנֵּא בְּאָחִיו עָלִי בַּבָּא, שֶׁהִתְעַשֵּׁר פִּתְאוֹם וְהָפַךְ לִהְיוֹת אַחַד הָעֲשִׁירִים הַגְּדוֹלִים בָּעִיר.

------------------
בַּלַּיְלָה תַּשְׁאִירוּ אוֹר קָטָן בַּחֶדֶר שֶׁלִּי וְדַי.
מַכַּת בְּכוֹרוֹת
אָח גָּדוֹל אוֹ אָחוֹת גְּדוֹלָה:
כְּשֶׁזֶה טוֹב – זֶה פָּשׁוּט אַדִּיר.
כְּשֶׁזֶה רַע – זוֹ מַמָשׁ מַכָּה.
(וְזֶה נָכוֹן גַּם לְגַבֵּי אַחִים קְטַנִים).
------------------
לִקְרַאת הָאָבִיב עָשְׂתָה שַׁיֶרֶת הָאִינְדִּיָּאנִים אֶת דַּרְכָּה לְאֵזוֹר צַיִד חָדָשׁ.
אַנְשֵׁי הַשֵּׁבֶט אָרְזוּ אֶת כָּל חֶפְצֵיהֶם וְהֵחֵלוּ בַּמַּסָע הָאָרֹךְ.
אֵם צְעִירָה אַחַת בְּשֵׁם טָאצַ’נְגָה רִפְּדָה מִזְחֶלֶת בִּשְׂמִיכוֹת רַכּוֹת, הִנִיחָה עָלֶיהָ אֶת בִּתָה הַתִינֹקֶת וְרָתְמָה אוֹתָה לְכֶלֶב שֶׁאֻלַף לִמְשֹׁךְ אֶת הַמִּזְחֶלֶת בְּקֶצֶב אָחִיד וְנוֹחַ.
הַשַּׁיָרָה הִתְקַדְמָה בָּעֲרָבוֹת הַמּוֹרִיקוֹת, וְהַיַּלְדָה נִרְדְמָה מִטִלְטוּלֵי הַדֶּרֶךְ הַמַּרְגִּיעִים.

------------------
אַבָּא קָנָה מַתָּנָה.
אַבָּא קָנָה לְנוֹעָה מַתָּנָה.
אֶת הַמַּתָּנָה שָׂם אַבָּא בָּאָרוֹן 
נוֹעָה פָּתְחָה אֶת הָאָרוֹן
וּמָצְאָה בָּלוֹן אָדָם
בָּלוֹן צָהֹב
וּבָלוֹן יָרַק
אָמְרָה נוֹעָה: "כְּמוֹ הָרַמְזוֹר אָדֹם, צָהֹב יָרֹק.
שָׂמְחָה נוֹעָה וְנָשְׁקָה לְאַבָּא.
------------------
בְּכַמָּה אֲנִי מְשַׁפֵּר אֶת הַהִסְתַּבְּרוּת לִמְצוֹא מַשֶּׁהוּ שֶׁאֲנִי מְחַפֵּשׂ וְשֶׁאֲנִי לֹא יוֹדֵעַ מַהוּ וְאֵפוֹא נִתָּן לִמְצוֹא אוֹתוֹ, אִם אֲנִי לֹא זָז מִמְּקוֹמִי?
אֲנִי יוֹדֵעַ שֶׁלּא רַק הַתְּשׁוּבוֹת אֶלָּא גַּם הַשְּׁאֵלוֹת מְבַלְבְּלוֹת מְאוֹד, וּבְעֶצֶם בִּכְלָל לֹא מַתְאִימוֹת לִילָדִים.
אִם טַל הָיְיתָה שׁוֹמַעַת אֶת הַשְּׁאֵלוֹת הַלָּלוּ לֹא בָּטוּחַ שֶׁהָיְיתָה מְבִינָה אוֹתָן, וְאוּלַי הָיְיתָה מְדַמְיֶינֶת לָהּ מַשֶּׁהוּ אַחֵר לְגַמְרֵי.

------------------
"הֵי, מָה אַתָּה עוֹשֶׂה?" שָׁמַע פִּתְאוֹם קוֹל.
לְיָדוֹ הָלַךְ אֲרִי, לָבוּשׁ בְּבִגְדֵי גּ'וּדוֹ.
אַלוֹן הִסְמִיק בִּמְבוּכָה.
הוּא קִלֵל אֶת הָרֶגַע שֶׁהִתְרַחֵק מֵהַמַּחְשֵׁב.
עַכְשָׁו אֲרִי יִצְחַק עָלָיו שֶׁהוּא אוֹסֵף זֶבֶל.
"אֶמְמְמְ… אֶמְמְמְ…" גִּמְגֵם, "אֲנִי צָרִיךְ כֶּסֶף לְשִׁדְרוּגִים לְ'אַלוּף הָהָר', אֶמְמְמְ… בַּקְבּוּקִים…"
"וַואי, מַגְנִיב!" הִתְלַהֵב אֲרִי.
"אַתָּה אוֹסֵף בַּקְבּוּקִים בִּשְׁבִיל הַפִּקָדוֹן? הָיִיתִי מִצְטָרֵף וְעוֹזֵר לְךָ אֲבָל אֲנִי חַיָּב לָרוּץ לַג'וּדוֹ."

------------------
הַנַּחֲלִיאֵלִי הוּא צִפּוֹר שִׁיר.
שְׁמוֹ נִתַּן לוֹ כִּי הוּא מַרְבֶּה לְהִסְתּוֹבֵב בְּקִרְבַת נַחְלִים וּמְקוֹרוֹת מַיִם.
הוּא נֶחְשַׁב לְאֶחָד מִמְּבַשְּׂרֵי הַסְּתָו, כִּי הוּא נוֹדֵד וּמַגִּיעַ אֵלֵינוּ בַּסְּתָו.
הוּא נוֹדֵד וּבָא מֵאַרְצוֹת אֵירוֹפָּה.
בְמוֹלַדְתוֹ בַּסְּתָו כְּבָר קַר וּבְאַרְצֵנוּ עֲדַיִן חָם.
הַנַּחֲלִיאֵלִי נוֹדֵד בְּלַהֲקוֹת בַּלֵּילוֹת וּבְמֶשֶׁךְ הַיּוֹם הוּא נָח וְאוֹכֵל.
הַנַּחֲלִיאֵלִי מִתְעוֹפֵף, עוֹלֵה וְיוֹרֵד, יוֹרֵד וְעוֹלֵה.

------------------
אִמָּא לָחֲשָׁה לָהּ בַּחֲזָרָה, "אוּלַי נֵלֵךְ לַחֲנוּת הַחַיוֹת וּנְחַפֵּשׂ שָׁם, לַמְרוֹת שֶׁלַכְּלָבִים פֹּה אֵין בַּיִת חַם וְאֵין מִי שֶׁיְטַפֵּל בָּהֶם."
"אֲבָל זֶה לֹא מָה שֶׁרָצִיתִי," לָחֲשָׁה מִיכַל וְהִרְגִישָׁה אֶת הַדְּמָעוֹת עוֹקְצוֹת לָהּ אֶת הָעֵינַיִם.
"בְּסֵדֶר," אָמְרָה אִמָּא, "בּוֹאִי נֵלֵךְ".

------------------
אֶת סַל הַקְּנִיּוֹת שֶׁל הַמִּשְׁפָּחָה הַחְזָקָתִי גָּבוֹהַ מֵעַל לָרֹאשׁ, כִּי אִם הוּא הָיָה מִתְלַכְלֵךְ, הָיִיתִי נֶאֱלָץ לִסְחֹב אֶת הַדַּיְסָה בַּיָּד, וְאֶת זֶה מַמָשׁ לֹא רָצִיתִי.
הַבֹּץ הָיָה כְּמוֹ קָקָאוֹ סָמִיךְ וַאֲנִי צָרִיךְ לְהַעֲבִיר בּוֹ אֶת הַסַּל עִם הַדַּיְסָה.
בְּקִצוּר הַמַּצָב הָיָה דַּיְסַת קָקָאוֹ.
וְאָז, כְּשֶׁרַק הָרֹאשׁ שֶׁלִּי הֵצִיץ מִן הַקָּקָאוֹ הַזֶּה, הוֹפִיעַ מִן הַשָּׁמַיִם אֲוָז, אֲוָז בָּר.

------------------
"אֵיפֹה זֶה? אֵיפֹה הַבַּיִת הַזֶּה?" שָׁאַלְתִּי.
"מַסְפִּיק.
לֵךְ לִישֹׁן," אָמַר אַבָּא בְּפָנִים רְצִינִיּוֹת, וַאֲנִי יָדַעְתִי שֶׁלֹּא כְּדַאי לְהִתְוַכֵּחַ אִתּוֹ.
אֲבָל שְׁנִיָּה לִפְנֵי שֶׁנִּכְנַסְתִּי לַחֶדֶר שָׁמַעְתִי אֶת הַשַּׁדְרָנִית אוֹמֶרֶת שֶׁהַבַּיִת הֶהָרוּס נִמְצָא בִּרְחוֹב הַכַּלָנִית 7 בָּעִיר חֲדֵרָה.
בְּדֶרֶךְ כְּלָל אֲנִי לֹא הַיֶּלֶד הֲכִי אַמִיץ בָּעוֹלָם.
אֲפִלוּ לֹא הֲכִי אַמִיץ בַּכִּתָה.
אֲבָל בְּאוֹתוֹ יוֹם הֶחְלַטְתִי שֶׁאֲנִי חַיָּב לְהַצִּיּל אֶת הַיֶּלֶד הַזֶּה.

------------------
אֲבָל אָז הִסְכִּימָה לְהִשָׁאֵר לַיְלָה אֶחָד בִּלְבַד כְּדֵי לָנוּחַ וְלֶאֱגֹר כֹּחוֹת.
הַמְּסִבָּה בְּאוֹתוֹ עֶרֶב הָיְתָה נֶהֱדֶרֶת.
כֻּלָם הִצִיעוּ לָה תַּבְשִׁילִים טְעִימִים שֶׁכְּמוֹתָם לֹא רָאֲתָה וְלֹא טָעֲמָה מֵעוֹדָה.
הַיְּלָדִים רָצוּ לְשַׂחֵק אִתָה וְהַמְּבֻגָרִים בִּקְשׁוּ לִשְׁמֹעַ אֶת סִפּוּרָה.

------------------
הַסִּפּוּר "שְׁלוֹשָׁה מִבְחָנִים" הוּא אַגָדָה אִינְדְּיָאנִית, אֲבָל גַּם לָאַחִים גְּרִים, שֶׁחָיוּ בְּגֶרְמַנְיָה, יֵשׁ סִפּוּר דּוֹמֶה מְאֹד בְּשֵׁם "הַשִּׁשָׁה שֶׁהִסְתַּדְרוּ בְּכָל הָעוֹלָם".
כְּדַאי לִקְרֹא אוֹתוֹ! זֶה אוֹמֵר שֶׁלְּסִפּוּרִים יֵשׁ כֹּחוֹת-עַל וְהֵם הִסְתּוֹבְבוּ בְּרַחֲבֵי הָעוֹלָם הַרְבֵּה לִפְנֵי שֶׁהָיוּ מְכוֹנִיּוֹת, מְטוֹסִים אוֹ אִינְטֶרְנֶט.

------------------
"אֵיךְ אֶפְשָׁר לְקַבֵּל כֶּסֶף עַל הַבַּקְבּוּק הַזֶּה?" שָׁאַל אוֹתָה.
"אוֹסְפִים בַּקְבּוּקִים קְטַנִים אוֹ פַּחִיוֹת וְנוֹתְנִים לַמִּינִימַרְקֶט שֶׁל שׁוּקִי.
הֵם מְשַׁלְמִים 30 אֲגוֹרוֹת עַל כָּל בַּקְבּוּק, וְזֶה גַּם טוֹב לַמִּחְזוּר," עָנְתָה נָעֳמִי.

------------------
נִצָּה שְׁלֵוָה מְאֹד וְאוֹהֶבֶת סֵדֶר וְנִקָּיוֹן.
הַבֻּבָּה שֶׁלָּהּ מְקֻשֶּׁטֶת תָּמִיד, כְּמוֹ לִפְנֵי טִיּוּל; וְהַצַּעֲצוּעִים שְׁלֵמִים וּמַבְרִיקִים, כְּאִלּוּ הוּבְאוּ זֶה עַתָּה מֵהֶחָנוּת.
אַךְ דִּיצָה מְלֵאָה תְּנוּעָה כְּפַרְפָּר.
אֵין הִיא יוֹדַעַת מְנוּחָה: אוֹ שֶׁהִיא צוֹחֶקֶת וְשָׁרָה, אוֹ שֶׁהִיא קוֹפֶצֶת, מְרַחֶפֶת וּמִתְגַּלְגֶּלֶת מֵחֶדֶר לְחֶדֶר וּמְמַלְּאָה אֶת הַבַּיִת דִּיצָה וְחֶדְוָה.
אֵין הִיא נוֹתֶנֶת דַּעְתָּהּ הַרְבֵּה עַל הַצַּעֲצוּעִים שֶׁלָּהּ.

------------------
הָלַךְ עָלִי בַּבָּא לְאָחִיו קָאסֶם וְשָׁאַל מֵאִשְׁתּוֹ אֶת הַכְּלִי.
בְּאוֹתוֹ יוֹם שָׁקְלוּ עָלִי בַּבָּא וְאִשְׁתּוֹ קְצָת מִן הַזָּהָב, וְקָנוּ בַּזָּהָב מַלְבּוּשִׁים יָפִים, רָהִיטִים חֲדָשִׁים, אֹכֶל נִפְלָא וּכְלֵי בַּיִת חֲדָשִׁים וְנוֹצְצִים.
וְכָךְ, מִדֵּי כַּמָּה יָמִים, עָלִי בַּבָּא הָיָה שׁוֹאֵל אֶת כְּלִי הַמְּדִידָה מֵאָחִיו קָאסֶם, וְהוּא וְאִשְׁתּוֹ הָיוּ מוֹדְדִים בּוֹ כַּמּוּת שֶׁל זָהָב.

------------------
"הוֹ," עָנָה הָאִישׁ הַשָּׁמֵן, "לִפְעָמִים אֲנִי פָּשׁוּט לֹא מַצְלִיחַ לְהַרְווֹת אֶת צִמְאוֹנִי וְלֹא מְשַׁנֶה כַּמָּה אֲנִי שׁוֹתֶה.
כְּשֶׁאֶגְמֹר לִשְׁתוֹת אֶת כָּל הָאֲגַם הַזֶּה, עֲדַיִן אֶהְיֶה צָמֵא."
"מִי אַתָּה?" שָׁאַל הַנַּעַר.
"אֲנִי הָאִישׁ הַצָּמֵא."
"נֶהֱדָר," אָמַר לֵב אַדִּיר, "אֲנַחְנוּ זְקוּקִים לְאָדָם כָּמוֹךָ שֶׁיֵלֵךְ אִתָּנוּ.
אֲנַחְנוּ יְכוֹלִים לַעֲשׂוֹת מַעֲשִׂים גְּדוֹלִים וְלִזְכּוֹת בְּאוֹצָרוֹת גַּם בִּשְׁבִילְךָ."
וְהָאִישׁ הַצָּמֵא הִצְטָרֵף אֲלֵיהֶם.
הַיּוֹרֶה בַּחִצִים

------------------
לָכֵן אֲנִי קוֹשֵׁר לְרַגְלַי אֲבָנִים כְּבֵדוֹת כְּדֵי שֶׁלֹּא אָרוּץ מַהֵר כָּל כָּךְ."
"בָּרוּר שֶׁאַתָּה אִישׁ מֻפְלָא," אָמַר הַנַּעַר, "וַאֲנִי לְבַד וְזָקוּק לְחֶבְרָה.
בּוֹא וְנֵלֵךְ יַחַד."
"מִי אַתָּה?" שָׁאַל הָאִישׁ.
"אֲנִי לֵב אַדִּיר," עָנָה הַנַּעַר, "וַאֲנִי יָכוֹל לַעֲשׂוֹת מַעֲשִׂים גְּדוֹלִים וְלִזְכּוֹת בְּאוֹצָרוֹת גַּם בִּשְׁבִילְךָ."
וְהָרָץ הַסָּגֹל הִצְטָרֵף אֵלָיו.
הָאִישׁ הַצָּמֵא
הָעֶרֶב יָרַד וּשְׁנֵיהֶם עָבְרוּ מֶרְחָק רַב.
הֵם הִגִּיעוּ לַאֲגַם רָחָב.

------------------
הוּא לֹא הָיָה רָגִיל לָלֶכֶת כָּל כָּךְ הַרְבֵּה בִּמְקוֹם שֶׁהוּא לֹא מַכִּיר, כְּשֶׁהוּא לֹא יוֹדֵעַ לְאָן הוּא צָרִיךְ לְהַגִּיעַ.
מֵרוֹב רָעֵב אַבָּא הִתְחִיל לַחֲשׁב שֶׁהַמַּטְבֵּעַ עוֹשֶׂה לוֹ אֶת זֶה בְּכַוָּונָה.
בָּרוּר שֶׁזֶּה לֹא הָיָה הֶגְיוֹנִי.
זוֹ לֹא הַמַּטְבֵּעַ אֶלָּא רַק הַמַּזָּל.
אֲבָל הָרָעָב וְהָעֲיֵיפוֹת הָיוּ גְּדוֹלִים וְלָכֵן אַבָּא לֹא הִצְלִיחַ לַחֲשֹׁב לְגַמְרֵי בְּהִיגָּיוֹן.
בְּתוֹךְ הָרֹאשׁ שֶׁלּוֹ רָצוּ שְׁתֵּי מַחְשָׁבוֹת שׁוֹנוֹת:

------------------
הִיא הוֹשִׁיטָה יָד וּשְׁתֵיהֶן נִכְנְסוּ לַסָלוֹן, כְּשֶׁהַגּוּר רָץ בְּעִקְבוֹתֵיהֶן.
עַל הַשֻּׁלְחָן הָיוּ מְסֻדָרוֹת צְלוֹחִיוֹת עִם כִּבּוּד.
וְיָעֵלִי הִתְכַּבְּדָה.
גַם סָבְתָא אָכְלָה, וּשְׁתֵיהֶן צָחֲקוּ כְּשֶׁהִיא טָעֲמָה בַּמְבָּה בַּפַּעַם הָרִאשׁוֹנָה בְּחַיֶיהָ וְעָשְׂתָה פַּרְצוּף מְשֻׁנֶה.
וְאָז סָבְתָא שָׂמָה מוּזִיקָה וְלִמְדָה אֶת יָעֵלִי לִרְקֹד רִקוּדִים מְשֻׁנִים שֶׁאֵין בְּאַף מְסִבַּת כִּתָה: רִקוּד שֶׁקּוֹרְאִים לוֹ וַלְס וְרִקוּד שֶׁקּוֹרְאִים לוֹ טַנְגוֹ.

------------------
מַה פִּתְאוֹם, רוֹן? אוּלַי תַּפְסִיק כְּבָר רוֹן? מַסְפִּיק וְדַי עִם 'אַבָּא תִּקְנֶה לִי' הַזֶּה כָּל הַזְּמַן."
אִילוּ טַלִי, הָאָחוֹת הַגְּדוֹלָה, הָיְתָה פֹּה הִיא כְּבָר הָיְתָה אוּלַי מַסְכִּימָה וְקוֹנָה.
אֲבָל טַלִי בַּצָּבָא.
וְאַבָּא כַּנִּרְאֶה לֹא מְבִין שֶׁרוֹן רוֹצֶה כָּל כָּךְ מְרִיצָה, וְגַם אוֹטוֹ מָנוֹף וְגַם מַשָׂאִית.
אַבָּא נוֹהֵג בַּמְּכוֹנִית, וְאִמָּא יוֹשֶׁבֶת לְצִדוֹ, נוֹסְעִים הָעִירָה .
בַּעִיר יֵשׁ הַרְבֶּה חֲנוּיוֹת, וּבָהֶן צַעֲצוּעִים.
רוֹן רוֹצֶה כְּבָר לְהַגִּיעַ

------------------
 פַּעַם הָיָה אִישׁ בְּלִי דִּמְיוֹן.
קְצָת קָשֶׁה לְהָבִין אֵיךְ אֶפְשָׁר לִחְיוֹת בְּלִי דִּמְיוֹן, בְּעִקָּר מִפְּנֵי שֶׁהָאִישׁ נִרְאָה רָגִיל לַחֲלוּטִין.
קודֶם כָּל מִפְּנֵי שֶׁזֶּה בְּאֱמֶת הָיָה אִישׁ רָגִיל שֶׁהַכּול בּוֹ צָפוּי וּבָרוּר.
הָיוּ לוֹ רֹאשׁ אֶחָד וּשְׁתֵּי עֵינַיִים וּשְׁתֵּי רַגְלַיִם, בְּקִצּוּר - הֲכִי רָגִיל בָּעוֹלָם.
אִי אֶפְשָׁר הָיָה לְנַחֵשׁ וַאֲפִילּוּ לֹא לְדַמְיֵן שֶׁדָּבָר כֹּל כָּךְ חָשׁוּב הָיָה חָסֵר לוֹ בַּמּוחַ.
אֲבָל הוּא נוֹלַד בְּלִי דִּמְיוֹן.

------------------
- הַיּוֹם פָּגַשְׁתִּי בְּאַרְיֵה מְסוּכָּן בַּגַּן
- אֲבָל טַלִּי, חֲמוּדָה, אֲרָיוֹת יֵשׁ רַק בְּגַן חַיּוֹת, בְּוַודַּאי לֹא בַּגַּן
- נָכוֹן שֶׁיֵּשׁ אֲרָיוֹת בְּגַן חַיּוֹת, אֲבָל אֶחָד בָּרַח לַגַּן
- וּמָה קָרָה, הִזְמַנְתֶּם מִשְׁטָרָה? כָּל הַיְּלָדִים בָּרְחוּ?
- לא...זֶה אַרְיֵה שָׁקוּף שֶׁאִי אֶפְשָׁר לִרְאוֹת...
רַק אֲנִי הִצְלַחְתִּי לִרְאוֹת אוֹתוֹ
קְצָת לִפְנֵי פּוּרִים טַל בִּקְּשָׁהּ מֵאַבָּא שֶׁיַּעֲזוֹר לָהּ לְהִתְחַפֵּשׂ לְפֵיָית הַפַּרְפַּרִים

------------------
"אֶחָד מִכֶּם צָרִיךְ לְהִתְחָרוֹת בָּרָץ הַמָּהִיר בְּיוֹתֵר בַּכְּפָר," אָמְרָה אָז הַזְּקֵנָה לְלֵב אַדִּיר.
הִיא זִמְנָה לְמֶרְכַּז הַכְּפָר אֶת הָרָץ הַמָּהִיר בְּיוֹתֵר, זֶה שֶׁמֵעוֹלָם לֹא הוּבַס בְּאַף תַּחֲרוּת רִיצָה.
"אִם תְּנַצְחוּ, תּוּכַל לְהִנָשֵׂא לַנַעֲרָה כִּי זֶה הַמִּבְחָן הָאַחֲרוֹן, אֲבָל אִם תַּפְסִידוּ, תָּמוּת."
לֵב אַדִּיר קָרָא לַחֲבֵרוֹ, הָרָץ הַסָּגֹל.
הוּא הִתִיר אֶת הָאֲבָנִים מֵרַגְלָיו וְכָל אַנְשֵׁי הַכְּפָר הִגִּיעוּ לִצְפּוֹת בַּמֵּרוֹץ הַמְּסַקְרֵן.

------------------
“חָשַׁבְתִי לָגֶשֶׁת אֶל הָאַרְמוֹן וּלְבָרֵר סוֹף-סוֹף אֵיפֹה קוֹרְעוֹת בְּנוֹת הַמֶּלֶךְ אֶת נַעֲלֵיהֶן וְאָז לִהְיוֹת לְמֶלֶךְ בְּעַצְמִי,” עָנָה הַחַיָל.
“זֶה לֹא קָשֶׁה בִּמְיֻחָד,” עָנְתָה לוֹ הַזְּקֵנָה.
“כָּל מָה שֶׁאַתָּה צָרִיךְ לַעֲשׂוֹת זֶה לֹא לִשְׁתּוֹת אֶת כּוֹס הַיַּיִן שֶׁמְּבִיאִים לְךָ בָּעֶרֶב וְאָז לְהַעֲמִיד פָּנִים שֶׁאַתָּה שָׁקוּעַ בְּשֵׁנָה עֲמֻקָה.”
הַזְּקֵנָה לֹא הִסְתַּפְּקָה בָּעֵצָה וְנָתְנָה לַצָעִיר גְּלִימָה צְנוּעָה לְמַרְאֶה.

------------------
לָמָה הַהוֹרִים שֶׁלוֹ לֹא מְבִינִים שֶׁהוּא חַיָּב כֶּסֶף כְּדֵי לַעֲבֹר אֶת שָׁלָב אַרְבָּעִים וְשָׁלוֹשׁ?
כְּשֶׁנִּשְׁמַע הַצִּלְצוּל לַשִׁעוּר, הַיְּלָדִים חָזְרוּ לַכִּתָה.
אֲרִי הֶחְזִיק בַּקְבּוּק מַיִם רֵיק, כִּוֵן אוֹתוֹ לַפַּח, זָרַק וְקָלַע.

------------------
הָעֵץ הָעֲשִׂירִי מִצַד יָמִין יָדַע לְדַבֵּר, וְאָמוּר לִהְיוֹת שָׁם אוֹצָר שָׁלֵם שֶׁל מַטְבְּעוֹת זָהָב מִזְמַנוֹ שֶׁל קוֹלוּמְבּוּס, כֵּן, כֵּן, וְעוֹד סִפּוּרִים מַרְשִׁימִים בְּיוֹתֵר.
בַּהַתְחָלָה הַכֹּל הָיָה בְּסֵדֶר," דִּוֵחַ גּוּסְטַב לַיְּלָדִים, "רַק שֶׁבִּזְמַן שֶׁקָּטַפְתִי פֶּטֶל, סָטִיתִי מְעַט מִן הַשְּׁבִיל הָרָאשִׁי וְשָׁקַעְתִי עַד לְמָתְנַי בַּבִּצָה.
בִּצָה טוֹבְעָנִית.
הִמְשַׁכְתִי לִשְׁקֹעַ וְלִשְׁקֹעַ וַאֲנִי אוֹמֵר לָכֶם שֶׁזֶה הָיָה מַגְעִיל בְּיוֹתֵר.

------------------
לִפְנֵי שֶׁהִגַעְנוּ לַחֲדֵרָה שָׁאַלְתִּי אֶת הַנֶּהָג אֵיפֹה זֶה רְחוֹב הַכַּלָנִית וְהוּא הִסְבִּיר לִי בְּדִיוּק אֵיךְ לְהַגִּיעַ.
קְצָת הִתְבַּלְבַּלְתִי בַּדֶּרֶךְ.
כְּשֶׁהִגַעְתִי הָיָה כְּבָר אַרְבַּע וָחֵצִי.
הָיִיתִי צָרִיךְ לְהִזְדָרֵז.
הַבַּיִת בִּרְחוֹב הַכַּלָנִית 7 הָיָה בַּיִת פְּרָטִי קָטָן וְהוּא נִרְאָה עוֹמֵד וְשָׁלֵם לַחֲלוּטִין.
שׁוּם דָּבָר לֹא רָמַז שֶׁבְּתוֹךְ חֲצִי שָׁעָה הוּא יַהֲפֹךְ לָחֳרָבוֹת.
שַׁעַר הַגִּנָה הָיָה פָּתוּחַ.

------------------
עֲקִיצַת יַתוּשׁ לֹא מַמָשׁ כּוֹאֶבֶת, אֲבָל גַּם מְצִיקָה וְלֹא נוֹתֶנֶת מְנוּחָה.
לִפְעָמִים יֵשׁ לִי מַחְשָׁבוֹת מְגָרְדוֹת.
בָּרָד
שֶׁלֶג זֶה נִפְלָא, גַּם גֶּשֶׁם זֶה נֶחְמָד, אֲבָל הֲכִי כֵּיף זֶה לֶאֱכֹל בָּרָד.
אַרְבֶּה
יֵשׁ לִי תַּפְקִיד בְּבַיִת.
כְּשֶׁאִמָּא מוֹצֵאת גּ’וּק, גְּמַל שְׁלֹמֹה אוֹ חֶרֶק גָּדוֹל אַחֵר, הַתַפְקִיד שֶׁלִּי הוּא לָבוֹא, לִתְפֹּס אוֹתוֹ בַּמָּחוֹשׁ וּלְהוֹצִיא אוֹתוֹ הַחוּצָה.
חֹשֶׁךְ
לֹא אִכְפַּת לִי שֶׁאֲנִי כְּבָר גְּדוֹלָה.

------------------
מִיכָאֵל וַאֲנִי הֶחְלַקְנוּ כִּיף מֵאֲחוֹרֵי הַגַּב.
אֵין יוֹתֵר בֵּיְיבִּיסִיטֶר! יֵשׁ!
אַבָּא וְאִמָּא הִתְאַרְגְנוּ לִיצִיאָה, אֲבָל כָּל הַזְּמַן הִגְנִיבוּ אֵלֵינוּ מַבָּטִים מֻדְאָגִים.
נִסִינוּ לְהֵרָאוֹת הַיְּלָדִים הֲכִי טוֹבִים וַהֲכִי בָּעוֹלָם.
סוֹף-סוֹף זֶה קָרָה.
"לְהִתְרָאוֹת, חֲמוּדִים, לֹא נַחְזֹר מְאֻחָר." כָּל אֶחָד מֵאִתָּנוּ קִבֵּל כַּמָּה נְשִׁיקוֹת מְבֻשָׂמוֹת וְהַדֶּלֶת נִסְגְרָה בִּטְרִיקָה וְנִנְעֲלָה.
פַּעֲמַיִם.
"סוֹף-סוֹף," חִיַכְתִי לְמִיכָאֵל.
"מָה בָּא לְךָ לַעֲשׂוֹת?"

------------------
הוּא הִבִּיט בְּגוּסְטַב בְּמַבָּט רְצִינִי וְאָמַר: "בֹּא אִתִי בְּבַקָשָׁה לַחֲדַר הַמּוֹרִים." וְהַשְּׁנַיִם הִמְשִׁיכוּ בְּמוֹרַד הַמִּסְדְרוֹן עַד לַחֲדַר הַמּוֹרִים.
"תַגִיד," שָׁאַל אַחַד הַיְּלָדִים, "הוּא הִשִׂיג אֶת הַדַּיְסָה שֶׁלוֹ?"
"אֵין לִי מֻשָּׂג," עָנָה יֶלֶד אַחֵר, "אֲבָל דָּבָר אֶחָד דֵּי בָּרוּר..."
"מָה?"
"שֶׁעַכְשָׁו הוּא יְקַבֵּל מָנָה."
------------------
מִסְתַּבֵּר שֶׁזֶה בִּכְלָל לֹא…" הִמְשִׁיכָה לְהַגִּיד, אֲבָל לֹא שָׁמַעְתִי אֶת הֶמְשֵׁךְ דְּבָרֶיהָ.
כְּבָר הָיִיתִי בַּחוּץ.
אַחֲרֵי הַלִּמוּדִים עָלִיתִי עַל אוֹטוֹבּוּס לַתַחֲנָה הַמֶּרְכָּזִית וּמִשָׁם לָקַחְתִי אוֹטוֹבּוּס לַחֲדֵרָה.
כָּל הַזְּמַן הִסְתַּכַּלְתִּי בַּשָּׁעוֹן.
הָיִיתִי צָרִיךְ לְהַסְפִּיק לְהַגִּיעַ לִרְחוֹב הַכַּלָנִית 7 לִפְנֵי חָמֵשׁ אַחַר הַצָּהֳרַיִם וּלְהוֹצִיא אֵיכְשֶׁהוּ אֶת הַיֶּלֶד מֵהַבַּיִת.

------------------
בְּאוֹתוֹ יוֹם הֵם הֵבִיאוּ 50 בַּקְבּוּקִים לַמִּינִימַרְקֶט שֶׁל שׁוּקִי וְאַלוֹן קִבֵּל 15 שְׁקָלִים רִאשׁוֹנִים בַּדֶּרֶךְ אֶל הָהָר.
בְּחֵלֶק מֵהַכֶּסֶף הֵם קָנוּ קַרְטִיבִים, וּכְשֶׁיָּשְׁבוּ עַל הַסַּפְסָל מוּל הַמִּינִימַרְקֶט וְצָחֲקוּ עַד שֶׁכְּבָר לֹא יָכְלוּ לִנְשֹׁם, אַלוֹן הֵבִין שֶׁזָכָה גַּם בְּחָבֵר טוֹב.

------------------
אַלוֹן סָפַר אֶת הַבַּקְבּוּקִים הָרֵיקִים שֶׁהִצְלִיחַ לֶאֱסֹף עַד עַכְשָׁו.
הָיוּ לוֹ 37 בַּקְבּוּקִים וּפַחִיוֹת.
לֹא מְעַט, אֲבָל גַּם רָחוֹק מִלְהַסְפִּיק.
אַלוֹן שָׂם לֵב שֶׁאִמָּא שֶׁלוֹ הָיְתָה מַמָשׁ מְרֻצָה כְּשֶׁאֲרִי בָּא אִתּוֹ הַבַּיְתָה מִבֵּית הַסֵּפֶר.
זֹאת הָיְתָה הַפַּעַם הָרִאשׁוֹנָה הַשָּׁנָה שֶׁחָבֵר מֵהַכִּתָה בָּא אֵלָיו.

------------------
נָפַל אֶל תּוֹךְ הַשִּׂיחַ, כּוֹאֵב וּמְיַלֵּל
וּכְשֶׁהַיְּלָדִים הִתְקָרְבוּ הִתְחִיל לְהִשְׁתּוֹלֵל
"אַל תִּגְּעוּ בּוֹ!" הִכְרִיזָה אָבִי, "זֶה מַמָּשׁ מְיֻתָּר!"
"אֶפְשָׁר פָּשׁוּט לִפְנוֹת לַבּוֹט שֶׁבַּאֲתָר"

------------------
"אַתֶּם יוֹדְעִים מָה, תּוֹדָה, אֲבָל אֲנִי חוֹשֵׁב שֶׁאַמְשִׁיךְ לֶאֱסֹף בַּקְבּוּקִים," אָמַר לְבַסוֹף.
"בָּא לְךָ פָלָאפֶל?" שָׁאַל אֶת אֲרִי לְמָחֳרָת כְּשֶׁעָבְרוּ אֵצֶל אִיתַי.
"בָּרוּר!" הִתְלַהֵב אֲרִי.
"אֲבָל מָה יִהְיֶה עִם גַּרְזֶן הַקֶּרַח שֶׁאַתָּה צָרִיךְ לְ'אַלוּף הָהָר'?"
"הוּא יְחַכֶּה עוֹד קְצָת," הֵשִׁיב אַלוֹן.

------------------
לְסוֹחֵר אֶחָד הָיוּ חֲמוֹר וְסוּס.
כָּל בֹּקֶר הֶעֱמִיס הַסּוֹחֵר עַל הַחֲמוֹר וְעַל הַסּוּס שַׂקִים מְלֵאִים בִּסְחוֹרָה, וְיָצָא אֶל הַשּׁוּק.
בֹּקֶר אֶחָד, כְּשֶׁהָלְכוּ שְׁלָשְׁתָם בַּדֶּרֶךְ, הִתְקָרֵב הַחֲמוֹר אֶל הַסּוּס וְלָחַשׁ בְּאָזְנוֹ: "אֲחִי הַסּוּס, אֲנִי עָיֵף וְחַלָשׁ, אוּלַי אַתָּה יָכוֹל לַעֲזֹר לִי וְלָקַחַת מְעַט שַׂקִים מֵעַל גַּבִּי?" הַסּוּס לֹא עָנָה וְהִמְשִׁיךְ לָלֶכֶת.
הַדֶּרֶךְ הָיְתָה אֲרֻכָּה, וְהַיּוֹם הָיָה חַם.

------------------
אַתָּה יָכוֹל לְהַמְשִׁיךְ אֶת הַסִפּוּר."
"מָה שֶׁאַתְ לֹא מְבִינָה, כִּי עֲדַיִן לֹא הִזְכַּרְתִי אֶת זֶה, שֶׁמוּלִי, בְּאוֹתוֹ שֻׁלְחָן, כְּבָר יָשַׁב מִישֶׁהוּ."
"אֵיךְ הוּא נִרְאָה?"
"רָגִיל לַחֲלוּטִין.
הָיָה לוֹ תִּיק, הוּא לָבַשׁ חֲלִיפָה.
הוּא לֹא נִרְאָה כְּאִלּוּ הוּא עוֹמֵד לַעֲשׂוֹת מַשֶׁהוּ מוּזָר."
"אָה, אֲנִי מַכִּירָה אֶת הַטִיפּוּס.
אָז מָה הוּא עָשָׂה?"
"זֶה מָה שֶׁהוּא עָשָׂה: הוּא רָכַן מֵעֵבֶר לַשֻּׁלְחָן, לָקַח אֶת חֲבִילַת הָעוּגִיוֹת פָּתַח אוֹתָהּ וְלָקַח עוּגִיָּה אַחַת."
"וְ…?"

------------------
לְנַחֲלִיאֵלִי רַגְלַיִם בְּעָלֵי אַרְבַּע אֶצְבָּעוֹת אֲרֻכּוֹת שֶׁנּוֹעֲדוּ לִתְנוּעָה מְהִירָה עַל פְּנֵי הַקַּרְקַע.
הַנַּחֲלִיאֵלִי בָּא אֵלֵינוּ מִדֵי שָׁנָה, אַךְ הוּא לֹא בּוֹנֶה כָּאן אֶת קֵינוֹ.
רַק כְּשֶׁיָּשׁוּב הַנַּחֲלִיאֵלִי לְאַרְצוֹ, לִקְרַאת הָאָבִיב, הוּא יְחַפֵּשׂ לוֹ מָקוֹם לְיַד מַיִם כְּדֵי לִבְנוֹת אֶת הַקֵּן.
שָׁנִי בְּנֵי הַזּוּג בּוֹנִים אֶת הַקֵּן וּלְאַחַר שֶׁהַנְּקֵבָה מַטִּילָה אֶת הַבֵּיצִים, הַזָּכָר עוֹזֵר בְּגִדּוּלָם.

------------------
“לֹא אוֹתִי אַתֶּם צְרִיכִים לְבָרֵךְ,” אָמַר הַשּׁוֹפֵט הַזָּקֵן כְּשֶׁהוּא מְחַבֵּק אֶת כְּתֵפוֹ שֶׁל הַיֶּלֶד הַנִּרְגָשׁ.
“בָּרְכוּ אֶת הַיֶּלֶד הֶחָכָם הַזֶּה
שֶׁפָּתַר אֶתְמוֹל בַּגִנָה אֶת הַתַעֲלוּמָה בִּשְׁבִיל כֻּלָנוּ.”
------------------
זֶה הָיָה תַּבְלִין שֶׁכְּמוֹתוֹ לֹא נִרְאָה בָּעוֹלָם כֻּלוֹ.
תַבְלִין שֶׁאִם מוֹסִיפִים אוֹתוֹ לְכָל תַּבְשִׁיל שֶׁהוּא, הוּא הוֹפֵךְ אֶת טַעֲמוֹ לַטַעַם הַמְּשֻׁבָּח בְּיוֹתֵר שֶׁיֵשׁ.
הַמַּמְצִיאָה שָׂמְחָה מְאֹד בְּהַמְצָאָתָה הַגְּדוֹלָה וְהִצִיעָה אֶת הַתַבְלִין הַמְּיֻחָד לְאַנְשֵׁי הַכְּפָר.
הָרִאשׁוֹנָה שֶׁנִּסְתָה אוֹתוֹ הָיְתָה הָאוֹפָה מִמוֹרַד הָרְחוֹב.
הִיא הוֹסִיפָה מְעַט מֵהַתַבְלִין לַלְחָמִים שֶׁאָפְתָה.

------------------
הִיא חָשְׁבָה אֵיךְ הַכַּלְבָּה שֶׁתָבִיא תֵּשֵׁב מִתַּחַת לַשֻּׁלְחָן עַד שֶׁהִיא וְאִמָּא יְסַיְמוּ לֶאֱכֹל, וְאָז תּוּכַל לְהִתְכַּרְבֵּל אִתָהּ וּלְלַטֵף אֶת פַּרְוָתָהּ הָרַכָּה.
בַּיּוֹם לְמָחֳרָת מִיכַל כְּבָר לֹא יָכְלָה לְחַכּוֹת שֶׁבֵּית סֵפֶר יִגָמֵר.
כְּשֶׁאִמָּא בָּאָה לֶאֱסֹף אוֹתָהּ מִיכַל צָוְחָה מֵרֹב אֹשֶׁר, אֲבָל כְּשֶׁהִגִּיעוּ לַכַּלְבִּיָה הִיא קְצָת נִבְהֲלָה.
הָאִישׁ בַּכַּלְבִּיָה, יָרוֹן, הָיָה נֶחְמָד וְלָחַץ לְאִמָּא אֶת הַיָּד חָזָק.

------------------
הִיא לֹא שָׂמְחָה כְּמוֹ שֶׁחָשְׁבָה שֶׁתִּשְׂמַח.
"רוֹצָה לִרְאוֹת סֶרֶט בְּיַחַד?" שָׁאֲלָה אֶת סָבְתָא.
אֲבָל סָבְתָא אָמְרָה שֶׁלֹּא.
יָעֵלִי הָלְכָה לְהִתְכַּרְבֵּל עִם וַנְיָה הַגּוּר עַל הַפּוּף.
וְאָז נִכְנְסָה סָבְתָא לַחֶדֶר.
הִיא נִרְאֲתָה שׁוֹנֶה וְיָעֵלִי שָׂמָה לֵב שֶׁהִיא לוֹבֶשֶׁת שִׂמְלָה מַרְהִיבָה.
"וָאוּ! לְאָן אַתְּ הוֹלֶכֶת?" שָׁאֲלָה יָעֵלִי.
"אֲנַחְנוּ לַעֲשׂוֹת מְסִבָּה," אָמְרָה סָבְתָא.
הִיא פָּתְחָה אֶת הָאָרוֹן וְהוֹצִיאָה מִמֶנוּ אֶת הַשִּׂמְלָה הֲכִי יָפָה שֶׁל יָעֵלִי.

------------------
מָה עוֹשִׂים כְּשֶׁרוֹצִים לִקְנוֹת דִּירָה אוֹ מְכוֹנִית? אוֹ כְּשֶׁמְּאַבְּדִים כֶּלֶב? מְפַרְסְמִים הוֹדָעָה בָּעִיתּוֹן וְתוֹלִים מוֹדָעוֹת בְּלוּחוֹת מוֹדָעוֹת שֶׁבָּרְחוֹב.
אַבָּא הֵכִין הוֹדָעָה נָאָה:
לְמָחֳרָת פּוּרְסְמָה הַהוֹדָעָה בִּשְׁנֵי עִיתּוֹנִים חֲשׁוּבִים וְגַם עַל לוּחַ הַמּוֹדָעוֹת בַּחֲלָקִים שׁוֹנִים שֶׁל הָעִיר.
בָּעֶרֶב הַטֶּלֶפוֹן לֹא חָדַל לְצַלְצֵל.

------------------
סִפַּרְתִי לָהֶם שֶׁאִמָּא שֶׁלִּי מַכִּירָה מִישֶׁהוּ שֶׁעוֹבֵד בַּטֶּלֵוִיזְיָה, וְלָכֵן אֲנַחְנוּ מְקַבְּלִים אֶת הַפְּרָקִים הַחֲדָשִׁים לִפְנֵי כֻּלָם.
אַבָּא שֶׁלִּי רָאָה בַּחֲדָשׁוֹת דִּוּוּחַ עַל פְּקָק נוֹרָאִי בַּדֶּרֶךְ לְאַשְׁדוֹד.
פְּקָק שֶׁיִקְרֶה, בְּעֶצֶם, מָחָר.
"אֵיזֶה מַזָל, מָחָר יֵשׁ לִי פְּגִישָׁה בְּאַשְׁדוֹד," שָׁמַעְתִי אוֹתוֹ אוֹמֵר לְאִמָּא וּמְצַלְצֵל כְּדֵי לִדְחוֹת אֶת הַפְּגִישָׁה שֶׁלוֹ.

------------------
הִיא לֹא יָכְלָה לְהַגִּיד לָהּ הַרְבֵּה.
רַק "יָלִיצְ'קָה" מִדֵי פַּעַם.
אֲבָל אָז סָבְתָא הִתְחִילָה לְשַׂחֵק עִם הַשֵּׂעָר שֶׁלָּהּ וְהֵחֵלָה לִקְלֹעַ אוֹתוֹ בְּיָדַיִם חֲמִימוֹת וּזְרִיזוֹת.
בְּתוֹךְ כַּמָּה דַּקוֹת הִתְנוֹסְסוּ עַל רֹאשָׁהּ שֶׁל יָעֵלִי שְׁתֵי צַמוֹת סִינִיּוֹת הֲכִי יָפוֹת שֶׁרָאֲתָה אֵי פַּעַם.
הִיא רָצָה לַמַּרְאָה וְהִסְתַּכְּלָה עַל עַצְמָהּ מִכָּל הַכִּוּוּנִים.
תָמִיד בִּקְשָׁה מֵאִמָּא שֶׁתִּקְלַע לָהּ צַמוֹת כָּאֵלֶה, אֲבָל אִמָּא אַף פַּעַם לֹא הִצְלִיחָה.

------------------
אַתֶּם יְכוֹלִים לְתָאֵר לְעַצְמְכֶם שֶׁאַחֲרֵי כַּמָּה פְּעָמִים שֶׁקָּרָה אוֹתוֹ הַדָּבָר בְּדִיוּק, הִתְמַעֵט מִסְפָּרָם שֶׁל הַגְּבָרִים הַצְּעִירִים שֶׁהִגִּיעוּ אֶל הָאַרְמוֹן.
יוֹם אֶחָד הִגִּיעַ אֶל הָעִיר חַיָל עָנִי שֶׁהִשְׁתַּחְרֵר מֵהַצָּבָא וּבְכִיסוֹ לֹא יוֹתֵר מִכַּמָּה מַטְבְּעוֹת.
בְּשַׁעֲרֵי הָעִיר פָּגַשׁ אִשָּׁה זְקֵנָה שֶׁבִּקְשָׁה מִמֶנוּ נְדָבָה וְהוּא נָתַן לָה חֵצִי מֵהַכֶּסֶף שֶׁהָיָה לוֹ.
“לְאָן פָּנֶיךָ מוּעָדוֹת?” הִתְעַנְיְנָה הָאִשָּׁה.

------------------
הָיֹה הָיוּ שְׁנֵי אַחִים שֶׁקִבְּלוּ מֵהוֹרֵיהֶם בִּירוּשָׁה שָׂדֶה רָחָב שֶׁבּוֹ גִּדְלוּ שִׁבֳּלִים.
בְּקָצֵהוּ הָאֶחָד שֶׁל הַשָּׂדֶה גָּר אָח אֶחָד עִם אִשְׁתוֹ וַחֲמֵשֶׁת יַלְדֵיהֶם, וּבְקָצֵהוּ הַשֵּׁנִי שֶׁל הַשָּׂדֶה גָּר הָאָח הַשֵּׁנִי אֲשֶׁר הָיָה רַוָק, לְלֹא מִשְׁפָּחָה.
כָּךְ חָיוּ שְׁנֵי הָאַחִים וְעִבְּדוּ אֶת הַשָּׂדֶה הַמְּשֻׁתָף.

------------------
רַבִּי אֱלִיעֶזֶר וְרַבִּי יְהוֹשֻׁעַ וְרַבִּי עֲקִיבָא יָצְאוּ לְעִיר אַחַת כְּדֵי לֶאֱסֹף צְדָקָה בִּשְׁבִיל חֲכָמִים עֲנִיִים.
וּבְאוֹתָה עִיר גָּרוּ אַבָּא יוּדָן וְאִשְׁתוֹ.
אוֹתוֹ אַבָּא יוּדָן הָיָה עָשִׁיר גָּדוֹל בֶּעָבָר וְנָהַג לָתֵת כֶּסֶף רַב לִצְדָקָה, אֲבָל בָּאוּ עָלָיו זְמַנִים רָעִים וְכַסְפּוֹ הָלַךְ וְהִתְמַעֵט עַד שֶׁלֹּא נִשְׁאַר לוֹ אֶלָא שָׂדֶה אֶחָד וְיָחִיד.
יוֹם אֶחָד יָרַד אַבָּא יוּדָן לַשּׁוּק וְשָׁם רָאָה אֶת שְׁלשֶׁת הַחֲכָמִים אוֹסְפִים כֶּסֶף לִצְדָקָה.

------------------
אֲבָל בִּמְקוֹם לָקַחַת פְּרוּסוֹת לֶחֶם, סָבְתָא מָצְאָה קֻפְסַת פְּלַסְטִיק וְהִכְנִיסָה לְתוֹכָהּ שְׁלוֹשָׁה מַאֲפֵי בָּצֵק מְשֻׁנִים.
יָעֵלִי נֶאֶנְחָה: "לֹא כָּזֶה! סֶנְדְוִיץ'!" אֲבָל סָבְתָא דָּחֲפָה לְיָדֶיהָ אֶת קֻפְסַת הַפְּלַסְטִיק.
אֵיזוֹ בּוּשָׁה לְהוֹצִיא אֶת הַדָּבָר הַזֶּה בְּהַפְסָקַת הָאֹכֶל.
בֶּטַח כָּל הַיְּלָדִים יְרַחֲמוּ עָלֶיהָ.

------------------
כָּל יְמֵי מַחֲלָתָהּ שֶׁל נִצָּה הָיְתָה דִּיצָה שְׁקֵטָה וּרְצִינִית וְהִתְהַלְּכָה עַל קְצוֹת אֶצְבְּעוֹתֶיהָ שֶׁלֹּא לְהַרְבּוֹת שֶׁאוֹן.
בְּכָל בֹּקֶר הָיְתָה קוֹטֶפֶת שׁוֹשַׁנָּה בַּגִּנָּה וְשׁוֹלַחַת אוֹתָהּ עַל-יְדֵי אִמָּא לַאֲחוֹתָהּ.
כְּשֶׁיָּרְדָה נִצָּה מִמִּטָּתָהּ, הָיְתָה דִּיצָה מְאֻשָּׁרָה מְאֹד.
כְּדֵי לְשַּׂמֵחַ מְאֹד אֶת אֲחוֹתָהּ הָאֲהוּבָה עָשְׂתָה לְפָנֶיהָ כָּל מִינֵי מוֹפְתִים: קָפְצָה וְרָקְדָה וְהִתְגַּלְגְּלָה כְּכַדּוּר וְשָׁרָה שִׁירִים.

------------------
יָמִים, שָׁבוּעוֹת וַאֲפִלוּ חֳדָשִׁים פִּלְסָה מָאלָה אֶת דַּרְכָּה.
הִיא הִגִּיעָה לִמְקוֹמוֹת מַרְהִיבִים בְּיָפְיָם וּפָגְשָׁה אֲנָשִׁים מְעַנְיְנִים, אַךְ בְּכָל פַּעַם שֶׁעָמְדָה עַל פִּסְגַת הַר גָּבוֹהַ אוֹ רָאֲתָה שְׁקִיעָה כְּתֻמָה צוֹבַעַת אֶת מֵי הַנָּהָר בְּזָהָב, הִקְפִּידָה לְהַזְכִּיר לְעַצְמָה שֶׁהָעוֹלָם אָמְנָם יָפֶה, אֲבָל הִיא לֹא יְכוֹלָה לֵהָנוֹת מִמֶנוּ הֲנָאָה שְׁלֵמָה עַד שֶׁלֹּא תַּגִּיעַ לִנְהַר הַשּׁוֹקוֹלָד.

------------------
"מָה זֹאת אוֹמֶרֶת וְאָז..." בִּקֵשׁ גּוּסְטַב לְבָרֵר.
"אֲנִי מִתְכַּוֵן לִשְׁאֹל, אֵיךְ בִּכְלָל הִגִּיעַ הָאַרְיֵה הַזֶּה לַיַעַר?" שָׁאַל הַיֶּלֶד.
"אֲהָהָהָ," הִתְעַשֵׁת גּוּסְטַב, "אוּלַי הוּא גָּר בְּיַעַר."
"בִּפְּרֶנְצְלָאוּ בִּקֵר אָז קִרְקָס נוֹדֵד," נִשְׁמָע לְפֶתַע מֵאֲחוֹרֵיהֶם קוֹל עָמֹק.
כֻּלָם הִסְתּוֹבְבוּ.
זֶה הָיָה הַמּוֹרֶה אֶבֶּרְלַין, הַמְּחַנֵךְ שֶׁל גּוּסְטַב מִילְבַּךְ.

------------------
הַיּוֹם אֲנִי בֶּן עֶשֶׂר וְהַהוֹרִים שֶׁלִּי כְּבָר לֹא מִתְרַגְשִׁים כְּשֶׁהֵם רוֹאִים אֶת אַחַד הַמַּכְשִׁירִים הַיְּקָרִים שֶׁלָּהֶם מְפֹרָק.
הֵם יוֹדְעִים שֶׁהֵם יְקַבְּלוּ אוֹתוֹ בַּחֲזָרָה.
לֹא תָּמִיד בְּדִיוּק בְּאוֹתוֹ מַצָּב שֶׁהָיָה לִפְנֵי הַפֵּרוּק.
הָרַדְיוֹ שֶׁל הַמְּכוֹנִית, לְמָשָׁל, מְשַׁדֵר רַק תָּכְנִיּוֹת בִּסְפָרַדִית מֵאָז שֶׁפֵּרַקְתִי אוֹתוֹ.
אֲנִי מְתַכְנֵן לְפָרֵק אוֹתוֹ שׁוּב בַּשָּׁבוּעַ הַבָּא כְּדֵי לְהָבִין מָה עָשִׂיתִי לֹא נָכוֹן.
הִסְתַּכַּלְתִּי בַּשָּׁעוֹן.

------------------
כְּשֶׁנִּשְׁאֲרוּ לוֹ רַק שְׁלוֹשָׁה יָמִים לְסִיּוּם הַחוּפְשָׁה הוּא קָם מִשּׁוּלְחָן הָעֲבוֹדָה וְיָצָא לַדֶּרֶךְ!
מִסְכֵּן אַבָּא, הוֹלֵךְ לְחַפֵּשׂ דִּמְיוֹן וְלא יוֹדֵעַ אֵפוֹא.
אֶת אֶרֶץ הַדִּמְיוֹנוֹת, אִם הִיא קַיֶּמֶת בַּכְּלָל, הוּא לֹא יִמְצָא, כִּי הֲרֵי צְרִיכִים הָמוֹן דִּמְיוֹן לְהַגִּיעַ לְשָׁם וְרַק עִם דִּמְיוֹן יוֹדְעִים אֶת הַדֶּרֶךְ.

------------------
נַעֲלַיִם חֲדָשׁוֹת וּבְכָל בֹּקֶר הָיָה הַמֶּלֶךְ מוֹצֵא אֶת הַנַּעֲלַיִם שְׁחוּקוֹת וּקְרוּעוֹת.
וּבְכֵן, אֵלֶה הָיוּ הַרְבֵּה יוֹתֵר מִדַי נַעֲלַיִם, גַּם בִּשְׁבִיל מֶלֶךְ גָּדוֹל וְעָשִׁיר.
הוּא גַּם לֹא אָהַב אֶת הָרַעְיוֹן שֶׁבְּנוֹתָיו מַסְתִירוֹת מִמֶנוּ מַשֶׁהוּ וְלֹא מוּכָנוֹת לְגַלוֹת לוֹ מָה הֵן עוֹשׂוֹת בַּלֵּילוֹת שֶׁגוֹרֵם לְנַעֲלֵיהֶן לְהֵרָאוֹת בְּלוּיוֹת כָּל כָּךְ.

------------------
הִיא טָעֲמָה קְצָת מִתְלוּלִית הַחוֹל שֶׁבַּקְּעָרָה וּמִיָּד יָרְקָה גַּם הִיא.
"הוּא צוֹדֵק.
זֶה חוֹל.
סְתָם חוֹל."
רַק אָז הֵבִינוּ אַנְשֵׁי הַכְּפָר כַּמָּה טִפְּשִׁים הָיוּ.
הֵם הָיוּ חַלָשִׁים וְרָזִים, אֲבָל לֹא הָיְתָה לָהֶם בְּרֵרָה.
הֵם נֶאֶלְצוּ לַחְזֹר לַשָּׂדוֹת וְלַמַּטָעִים, לַפַּרְדֵסִים וְלַגִנוֹת, וְרַק אַחֲרֵי שָׁבוּעוֹת רַבִּים אָכַל אֶחָד מֵהֶם תַּפּוּז רַעֲנָן וַחֲמַצְמַץ וְאָמַר: "אָה, הִתְגַעְגַעְתִי לַטַעַם הַזֶּה!"

------------------
בַּהַפְסָקָה הַבָּאָה אַלוֹן כְּבָר לֹא נִשְׁאַר בַּכִּתָה.
כַּמָּה יְלָדִים גָּרְרוּ אוֹתוֹ לְסִיבוּב אִסוּף בַּקְבּוּקִים בְּבֵית הַסֵּפֶר.
הֵם הָיוּ צְרִיכִים לַעֲצֹר אֶת לִיהִי, שֶׁרָצְתָה לִצְלֹל לְתוֹךְ הַפַּח הַיָּרֹק הָעֲנָקִי שֶׁבֶּחָצֵר.
אַחַר כָּךְ הֵם מָצְאוּ רַק בַּקְבּוּק אֶחָד בַּפַּח שֶׁל חֲדַר הַמּוֹרִים, אֲבָל הָיָה מַמָשׁ כֵּיף לְהִסְתּוֹבֵב עִם כֻּלָם.
בְּדֶרֶךְ כְּלָל אַלוֹן שָׂנֵא אֶת הַהַפְסָקוֹת וּבִלָה אוֹתָן לְבַד בַּכִּתָה, אֲבָל הַפַּעַם הַהַפְסָקָה עָבְרָה מַהֵר מִדַי.

------------------
"אַרְתוּר!" צָעַקְנוּ וְדִשְׁדַשְׁנוּ בְּנַעֲלֵי הַבַּיִת שֶׁלָּנוּ בָּרְחוֹב הַשָּׁקֵט וְהֶחָשׁוּךְ.
"אַרְתוּר!"
"מִצְטַעֶרֶת, אֲנִי לֹא אַרְתוּר," שָׁמַעְנוּ קוֹל מֵאֲחוֹרֵינוּ.
קָפַצְנוּ עַד הַשָּׁמַיִם.
"תָּמָרָה, מָה אַתְּ עוֹשָׂה כָּאן?" שָׁאַלְתִּי בִּלְחִישָׁה.
זֶהוּ, הָעוֹלָם הִשְׁתַּגֵע.
הַמְּחַנֶכֶת שֶׁלִּי עָמְדָה מוּלִי בְּחִיּוּךְ רָחָב.
עַל צַוָארָהּ עָנְדָה שְׁעוֹן כִּיס עֲנָקִי.
הַחִיּוּךְ נִמְחַק מִפָּנֶיהָ כְּשֶׁהִבִּיטָה בּוֹ בְּהַבָּעָה מֻטְרֶדֶת.

------------------
הָאַרְיֵה רָטַן וְרִחְרַח אֶת הַבּוּלִים עַד שֶׁאֵלֶה נִדְבְּקוּ לַשָּׂפָם שֶׁלוֹ, לִלְחָיָיו, וְכַמָה שֶׁהוּא נִסָה לְהִפָּטֵר מֵהַבּוּלִים הֵם הִתְעַקְשׁוּ לְהִדָבֵק אֵלָיו.
בָּאתִי אֵלָיו מִן הַצַּד, תָּפַסְתִי לוֹ בָּרַעֲמָה.
חָבַטְתִי אֶת הָרֹאשׁ שֶׁלוֹ בָּאֲדָמָה וַאֲנִי יָכוֹל לְהַגִּיד לָכֶם שֶׁהַפֶּה שֶׁלוֹ הָיָה נָעוּל כְּמוֹ חֲבִילָה בִּסְנִיף הַדֹּאַר שֶׁמְּחַכָּה שֶׁיִשְׁלְחוּ אוֹתָה לְחוּץ לָאָרֶץ."
"אֲבָל הוּא הֲרֵי יָכוֹל לִקְרֹעַ אֵת הַנְּיָר דֶּבֶק שֶׁל הַבּוּלִים.

------------------
הִינֵה, הִתְמַלֵּא לֵב אַבָּא בַּשִּׂמְחָה, מָצָאתִי אֶת הַשִּׁיטָה, לְהַרְבֵּה אֲנָשִׁים יֵשׁ דִּמְיוֹן וְכֹל מָה שֶׁצָּרִיךְ הוּא שֶׁיָּבִיאוּ לִי קְצָת.
הָיוּ כַּמָּה טֶלֶפוֹנִים מוּזָרִים כְּמוֹ:
- שָׁלוֹם אֲדוֹנִי, אֵיזֶה מִן סוּג שֶׁל עֲבוֹדָה זֹאת?
- עֲבוֹדָה? אֲנִי לֹא מַצִּיעַ שׁוּם עֲבוֹדָה
- תּוֹדָה, בָּיי
אַבָּא חָשַׁב שֶׁלָּאֲנָשִׁים הָאֵלּוּ בֶּטַח לֹא הָיָה דִּמְיוֹן.
סְתָם מִתְקַשְּׁרִים, חָשַׁב.

------------------
בִּלְהִיטוּת נִכְנַס קָאסֶם לְתוֹךְ הַמְּעָרָה עִם כַּמָּה אַרְגָּזִים, וְאָז נִסְגַּר שַׁעַר הַמְּעָרָה.
קָאסֶם נִדְהַם לְמַרְאֵה עֲרֵמוֹת הַזָּהָב, הַיַּהֲלוֹמִים וְהָאֲבָנִים הַיְּקָרוֹת, וְהֵחֵל לְמַלֵּא אֶת אַרְגָּזָיו.
כְּשֶׁהָאַרְגָּזִים הָיוּ מְלָאִים, רָצָה קָאסֶם לָצֵאת הַחוּצָה וּלְהַעֲמִיס אוֹתָם עַל הַסּוּסִים שֶׁהֵבִיא עִמּוֹ – אֲבָל מֵרֹב הִתְרַגְּשׁוּת הוּא שָׁכַח אֶת מִלּוֹת הַקֶּסֶם.
וְכָךְ עָמַד קָאסֶם בְּתוֹךְ הַמְּעָרָה וְצָעַק לְעֵבֶר הַפֶּתַח:
״שְׂעוֹרָה הִפָּתַח!"

------------------
"אֲבָל הָהָר שֶׁלְּךָ נִמְצָא בַּמַּחְשֵׁב, הוּא לֹא אֲמִתִי," אָמַר אַבָּא, וְאַלוֹן עָנָה שֶׁהוּא אֲמִתִי יוֹתֵר מִכָּל שְׁבִיל כֻּרְכָּר מְצֻ'קְמָק שֶׁצָרִיךְ רַק לָלֶכֶת בּוֹ, בְּלִי לְהִלָחֵם בְּמִפְלְצוֹת שֶׁלֶג, בְּלִי לִשְׂרֹד מַפּוֹלוֹת וּסְעָרוֹת, בְּלִי לְהִשְׁתַּלֵט עַל בְּקָתוֹת.
אֶת כָּל זֶה הָיָה צָרִיךְ לַעֲשׂוֹת בַּמִּשְׂחָק שֶׁלוֹ.
אֵיזֶה מָקוֹם אֲמִתִי יָכוֹל לְהִתְחָרוֹת בְּזֶה?

------------------
"בְּמִילְיוֹן אָחוּז," אָמְרָה לְאִמָּא, וְאָז לָחֲשָׁה בָּאֹזֶן שֶׁל אַלְפְרֶד בְּשֶׁקֶט, "אַל תִּדְאַג, אֲנִי אוֹצִיא אוֹתְךָ מִפֹּה."
אַלְפְרֶד לֹא עָשָׂה שׁוּם סִימָן כְּאִלּוּ הוּא מֵבִין אוֹתָהּ, אֲבָל לְמִיכַל לֹא הָיָה אִכְפַּת.
הִיא הֶחְזִיקָה אוֹתוֹ חָזָק בִּזְמַן שֶׁאִמָּא חָתְמָה עַל כָּל הַמִּסְמָכִים.
הִיא לֹא הִסְכִּימָה לְהַנִיחַ אוֹתוֹ אֲפִלוּ לִשְׁנִיָּה.
כְּשֶׁכְּבָר יָצְאוּ מֵהַכַּלְבִּיָה הִרְגִישָׁה מִיכַל כְּאִלּוּ מִשְׁקֹלֶת יָרְדָה לָהּ מֵהַלֵּב.

------------------
הַבּוּפָלוֹ הוּא חַיָה צִמְחוֹנִית אוֹכֶלֶת עֵשֶׂב, אֲבָל גּוֹדְלָה עָצוּם וְהִיא שׁוֹקֶלֶת מְאוֹת קִילוֹגְרָמִים.
נְקֵבַת הַבּוּפָלוֹ הִתְקָרְבָה בִּזְהִירוּת לַתִינֹקֶת, וּמִשֶׁהִבְחִינָה בָּה סִמְנָה לִבְנֵי הָעֵדֶר לְהִתְקַדֵם בְּאִטִיוּת כְּדֵי לֹא לִרְמֹס אוֹתָה בְּטָעוּת.
הֵם עָמְדוּ סְבִיבָה בַּחֲצִי מַעְגָל.
הַזָּכָר רָצָה לְהִתְעַלֵם מֵהַיְּצוּר הַקָּטָן וּלְהַמְשִׁיךְ בַּדֶּרֶךְ, אַךְ הַנְּקֵבָה שֶׁמָצְאָה אוֹתָה רָבְצָה

------------------
לַחֲנוּיוֹת אֲבָל פִּתְאוֹם עוֹצֵר אָבַּא לִפְנֵי הַרַמְזוֹר – וּמְחַכֶּה.
לְפָנָיו וְאַחֲרָיו נֶעֱצָרוֹת עוֹד מְכוֹנִיּוֹת, וְכוּלָן מְחַכּוֹת.
אֲבָל לֹא עָבַר רֶגַע – וְכוּלָן, בְּבַת אַחַת, מַתְחִילוֹת שׁוּב לִנְסוֹעַ.
אֵיךְ זֶה? לָרַמְזוֹר יֵש פֶּה וְהוּא אוֹמֵר לַמְּכוֹנִיּוֹת מָתַי לַעֲצוֹר וּמָתַי לִנְסוֹעַ?
רוֹן מַבִּיט וְלא מֵבִין.
הִנֵה, בְּצַד הַכְּבִישׁ עוֹמְדִים אֲנָשִׁים – הוֹלְכֵי רֶגֶל, שֶׁלֹּא נוֹסְעִים בִּמְכוֹנִיּוֹת.
לְיָד הַרַמְזוֹר כּוּלָם נֶעֱצָרִים.
אִמָּא עִם עֶגְלַת תִּינוֹק.

------------------
אֲבָל הַפַּעַם לוֹלִי לֹא הִתְעַצְבְּנָה אוֹ בָּכְתָה, הִיא אָמְרָה פָּשׁוּט: "לְהֶפֶךְ, אַתְּ צְרִיכָה לְהָבִין שֶׁמִּפְלָצוֹת הֵן כֵּן אֲמִתִיוֹת."
"אֵיךְ אֲנִי יְכוֹלָה לְהָבִין אִם אֲנִי לֹא רוֹאָה אוֹתָן?" שָׁאֲלָה אִמָּא.
וְאָז עָלָה בְּמוֹחָהּ שֶׁל לוֹלִי הָרַעְיוֹן הֲכִי גָּדוֹל וַהֲכִי נֶהֱדָר בָּעוֹלָם: הִיא תְּצַיֵר מַדְרִיךְ מִפְלָצוֹת.
בִּשְׁבִיל כָּל הַמְּבֻגָרִים שֶׁלֹּא רוֹאִים אוֹתָן וּבִשְׁבִיל כָּל הַיְּלָדִים שֶׁכֵּן רוֹאִים אוֹתָן.
בָּעַמוּד הָרִאשׁוֹן כָּתְבָה לוֹלִי אֶת הַכּוֹתֶרֶת:

------------------
שִׁירָז הִגִּיעָה חֲגִיגִית לְבֵית-הַסֶפֶר,
הַמּוֹרוֹת בַּכְּנִיסָה אָמְרוּ:
" שִׁירָז אַתְּ כָּל-כָּךְ יָפָה הַיּוֹם! ",
וְשִׁירָז חִיְכָה וְאָמְרָה:
" תּוֹדָה, יֵשׁ לִי הַיּוֹם
מְסִבַּת יוֹם-הוּלֶדֶת! "
כְּשֶׁנִּכְנְסָה שִׁירָז לַכִּתָה,
אָמְרוּ לָה אֵלָה וְנוֹעָה:
"מַזָל טוֹב שִׁירָז! ",
וְדוֹרוֹנִי חִיֵיךְ וְאָמַר:
" אַתְּ כְּמוֹ מַלְכָּה הַיּוֹם! "
בַּמְּסִבָּה שָׁרוּ כָּל הַיְּלָדִים
שִׁירֵי יוֹם-הוּלֶדֶת,
וְנָתְנוּ לָה אֶת הַמַּתָנוֹת.
בַּסּוֹף אָמְרָה שִׁירָז:
" הָיָה לִי יוֹם נִפְלָא, תּוֹדָה."
------------------
"מִי אַתָּה?" שָׁאַל הַנַּעַר.
"אֲנִי הַיּוֹרֶה בַּחִצִים," אָמַר הָאִישׁ.
"שְׁלָשְׁתֵנוּ זְקוּקִים לְאָדָם כָּמוֹךָ," אָמַר הַנַּעַר, "אֲנַחְנוּ יְכוֹלִים לַעֲשׂוֹת מַעֲשִׂים גְּדוֹלִים וְלִזְכּוֹת בְּאוֹצָרוֹת גַּם בִּשְׁבִילְךָ.
בּוֹא אִתָּנוּ."
וְהַיּוֹרֶה בַּחִצִים הִצְטָרֵף אֲלֵיהֶם.
אָזְנַיִם חַדוֹת
אַחֲרֵי מֶרְחָק קָצָר הִגִּיעוּ לְמָקוֹם בְּשׁוּלֵי הַיַּעַר.
שָׁם שָׁכַב אָדָם וְאָזְנוֹ צְמוּדָה לָאֲדָמָה.

------------------
בַּדֶרֶךְ לְמַטָּה דָּרַךְ בְּטָעוּת עַל שִׂמְלָתָה שֶׁל הָאָחוֹת הַצְּעִירָה שֶׁקָּרְאָה בְּבֶהָלָה: “מָה זֶה? מִי אוֹחֵז בַּשִׂמְלָה שֶׁלִּי?” אֲבָל הַבְּכוֹרָה מִהֲרָה לְהַרְגִּיעַ אוֹתָה שֶׁהַשִּׂמְלָה וַדַאי נִתְפְּסָה בְּזִיז כָּלְשֶׁהוּ.
כַּאֲשֶׁר הִגִּיעוּ לְמַטָּה, רָאָה הַחַיָל שֶׁהֵם נִמְצָאִים בִּשְׂדֵרַת עֵצִים מַרְהִיבָה בְּיוֹפְיָה.
כָּל עֲלֵי הָעֵצִים הָיוּ עֲשׂוּיִים מִכֶּסֶף טָהוֹר וְזָהֲרוּ בְּאֶלֶף נִיצוֹצוֹת.
הַחַיָל הֶחְלִיט לָקַחַת אִתּוֹ הוֹכָחָה וְשָׁבַר עָנָף מֵאַחַד הָעֵצִים.

------------------
הֵם נֶהֱנוּ מֵהַמַּתָנָה הַמֻּפְלָאָה שֶׁהֵבִיא לָהֶם הָעוֹרֵב, רָקְדוּ וְשָׁרוּ שָׁעוֹת אֲרֻכּוֹת.
כַּדוּר-הָאוֹר שֶׁהֵבִיא הָעוֹרֵב הִסְפִּיק לְכַמָּה חֳדָשִׁים.
כָּל הַיּוֹם וְכָל הַלַּיְלָה הֵאִיר כַּדוּר-הָאוֹר עַל מִשְׂחֲקֵיהֶם וַעֲבוֹדָתָם שֶׁל הָאֶסְקִימוֹאִים הַמְּאֻשָׁרִים.
אֲבָל לְאַחַר מִסְפַּר חֳדָשִׁים נִגְמַר הָאוֹר שֶׁבַּכַּדוּר וְשׁוּב הֵחֵל לְהִשְׂתָרֵר חֹשֶׁךְ עַל פְּנֵי הָאָרֶץ.

------------------
הַמַּמְצִיאָה הֵחֵלָה לִשְׁאֹל אֶת הָאֲנָשִׁים אִם לֹא עָדִיף לְבַשֵׁל לְפָחוֹת אֲרוּחָה אַחַת בְּיוֹם כְּמוֹ פַּעַם, אֲבָל הָיָה נִרְאֶה שֶׁאַף אֶחָד לֹא שָׂם לֵב שֶׁיֵשׁ בְּעָיָה.
כֻּלָם נִרְאוּ רָזִים וְחוֹלִים וַאֲפֹרִים, אֲבָל הֵם חִיְכוּ אֶל הַמַּמְצִיאָה בִּמְלוֹא פֶּה וְרַק רָצוּ עוֹד וָעוֹד מֵהַתַבְלִין הַמְּיֻחָד שֶׁהָפַךְ אֶת חַיֵיהֶם לְקַלִים וְטוֹבִים כָּל כָּךְ.
אַחֲרֵי שָׁבוּעַ הֵבִינָה הַמַּמְצִיאָה הַזְּקֵנָה שֶׁאִי-אֶפְשָׁר לְהַמְשִׁיךְ כָּךְ.

------------------
אִמָּא הִבְטִיחָה לְמִיכַל שֶׁהִיא תְּקַבֵּל כֶּלֶב לִכְבוֹד יוֹם הֻלַדְתָהּ הָעֲשִׂירִי.
יוֹם הַהֻלֶדֶת כְּבָר עָבַר אֲבָל שׁוּם כְּלַבְלַב לֹא נִרְאָה בָּאֹפֶק.
וְזֶה לֹא שֶׁמִּיכַל שָׁכְחָה, אֲבָל הָיָה נִרְאֶה שֶׁבְּכָל פַּעַם אִמָּא עֲסוּקָה אוֹ לֹא פְּנוּיָה אוֹ מַשֶׁהוּ אַחֵר מַטְרִיד אוֹתָהּ.
לֹא מִזְמַן הַהוֹרִים שֶׁל מִיכַל נִפְרְדוּ וְאַבָּא עָבַר לָגוּר בְּבַיִת אַחֵר.

------------------
"הִפְסַקְתִי עִם זֶה," אָמְרָה לוֹלִי.
"זֶה לֹא הָיָה טוֹב."
"מִי אָמַר?"
"אֲנִי אוֹמֶרֶת… כְּלוֹמַר, מִפְלֶצֶת הַמַּחְבֶּרֶת אוֹמֶרֶת," עָנְתָה לוֹלִי בְּכֵנוּת.
"מְעַנְיֵן," אָמְרָה אִמָּא.
"יֵשׁ מִפְלֶצֶת שֶׁמַּפְרִיעָה לָךְ לְצַיֵר מִפְלָצוֹת."
"כֵּן."
"אָז כְּדַאי שֶׁתְצַיְרִי אוֹתָהּ, לֹא? וְאוּלַי אֲפִלוּ תִּכְתְבִי עָלֶיהָ סִפּוּר קָצָר," הִצִיעָה אִמָּא.
"הִיא לֹא תֹּאהַב אֶת זֶה," אָמְרָה לוֹלִי.
"בְּדִיוּק," אָמְרָה אִמָּא.
לוֹלִי פָּתְחָה אֶת הַמְּגֵרָה בְּאֹמֶץ.

------------------
אֲבָל לִפְעָמִים, כַּאֲשֶׁר פְּנֵי הַשָּׁמַיִם מִלְמַעְלָה טְהוֹרִים וּבְהִירִים וְחוֹלְמִים בִּמְנוּחָה בִּצְעִיף תְּכֵלֶת, וְהָעֲשָׂבִים צוֹמְחִים מִתַחְתָם בִּדְמָמָה, וְהַצְמָחִים מַעֲמִיקִים שֹׁרֶשׁ בָּאֲדָמָה וּמַבִּיטִים בִּשְׁתִיקָה לְמַעְלָה, וּמִמוּל עוֹמֵד הַיַּעַר כְּמוֹ זָקָן יָרֹק שֶׁל הַכְּפָר וּמִישֶׁהוּ הוֹלֵךְ בַּדֶּרֶךְ מֵרָחוֹק, וְהַשָּׁמַיִם מִלְמַעְלָה יוֹרְדִים לְאַט-לְאַט עַד שֶׁכִּמְעַט מַגִּיעִים אֶל הָאָרֶץ, וְיַאשֶׁק יוֹשֵׁב לוֹ וּמַבִּיט – אָז נִדְמֶה לוֹ שֶׁאֱלֹהִים עָזַב
------------------
וּפַעַם, כְּשֶׁחָלַץ אוֹתָן מֵהָרַגְלַיִם וְהִסְתּוֹבֵב קְצָת יָחֵף, בְּלִי לָשִׂים לֵב, הִרְגִּיש מִיָּד בָּרֶגֶל כְּאֵב, וְהֶחְלִיק עַל הָרִצְפָּה, (לְמַזָּלוֹ, לְיַד הַסַּפָּה).

אֵיזֶה מַזָּל שֶׁלֹּא קָרָה שׁוּם דָּבָר וְעַד הָעֶרֶב, הַכֹּל עָבָר! וּמֵאָז קָרְאוּ לוֹ: צָ'אפָּאצ'וּל.


------------------
הָיְתָה הַפְסָקָה, וְהַיְּלָדִים נִשְׁאֲרוּ בַּפְּרוֹזְדוֹרִים שֶׁל בֵּית הַסֵּפֶר, כִּי יָרַד גֶּשֶׁם.
גוּסְטַב מִילְבַּךְ, אַחַד הַיְּלָדִים מִן הַכִּתוֹת הַגְּבוֹהוֹת, טִיֵל בְּגַאֲוָה מֵאֲחוֹרֵי קְבוּצָה שֶׁל בְּנֵי שְׁמוֹנֶה.
הוּא הָיָה מֵעֵין מְפַקֵחַ עַל הַקְּטַנִים, וְאָהַב מְאֹד אֶת הַתַפְקִיד.
לְפֶתַע אָמַר: "תַגִידוּ, סִפַּרְתִי לָכֶם אֶת זֶה פַּעַם?"
הַקְּטַנִים הִסְתּוֹבְבוּ וְשָׁאֲלוּ: "אֶת מָה, גּוּסְטַב?"
"נוּ, אֶת הַסִּפּוּר עַל הָאַרְיֵה וְסַל הַקְּנִיּוֹת!" הוּא אָמַר.

------------------
וְאָז חָטַף אֶת הַשְׂרוֹךְ מִידֵי הַיֶּלֶד הַקָּטָן, זִנֵק מִבַּעַד לְפֶתַח הָאֹהֶל וְהִמְרִיא לַשָּׁמַיִם כְּשֶׁאוֹר-הַיּוֹם הַקָּשׁוּר בִּשְׂרוֹךְ מִשְׁתַּלְשֵׁל מִפִּיו.
הָעוֹרֵב עָף וְעָף לְכִוּוּן אָלַסְקָה.
הוּא עָבַר מֶרְחָק גָּדוֹל וְהִשְׁגִיחַ עַל כַּדוּר-הָאוֹר שֶׁבְּפִיו.
כְּשֶׁהִגִּיעַ לַצָפוֹן הֶחָשׁוּךְ, הִתִיז כַּדוּר-הָאוֹר
אֶת נִיצוֹצוֹתָיו וְהֵאִיר אֶת הַקֶּרַח בְּאוֹר בָּהִיר.
יָצְאוּ הַתּוֹשָׁבִים מִבָּתֵיהֶם בְּהִשְׁתָאוּת.
הָעוֹלָם סְבִיבָם הָיָה מוּאָר וְיָפֶה.

------------------
לִפְנֵי שְׁעַת הַשֵּׁנָה הִגִּיעָה אֵלָיו הַנְּסִיכָה הַבְּכוֹרָה וְהִגִישָׁה לוֹ גְּבִיעַ יַיִן.
אֲבָל הוּא קָשַׁר עוֹד קֹדֶם סְפוֹג מִתַּחַת לְסַנְטֵרוֹ.
הוּא עָשָׂה עַצְמוֹ כְּשׁוֹתֶה, אַךְ לְמַעֲשֶׂה הַיַּיִן נִסְפַּג כֻּלוֹ בַּסְּפוֹג וּלְפִיו לֹא הִגִּיעָה אַף טִפָּה.
אַחֲרֵי כַּמָּה שְׁנִיּוֹת עָצַם אֶת עֵינָיו, וְלַמְרוֹת שֶׁהָיָה עֵר, הִשְׁמִיעַ נַחֲרוֹת כָּאֵלֶה שֶׁגַּג הָאַרְמוֹן כִּמְעַט וְנִזְדַּעְזַע.
בְּנוֹת הַמֶּלֶךְ שָׁמְעוּ אֶת נַחֲרוֹתָיו הַכְּבֵדוֹת וְצָחֲקוּ.

------------------
פִּתְאֹם הוּא עוֹזֵב אֶת מְקוֹמוֹ וּפוֹרֵץ לוֹ דֶּרֶךְ וּמִתְקָרֵב אֶל אֲרוֹן הַקֹדֶשׁ וְעוֹמֵד לְיַד הַחַזָן.
הַסִּדוּר אֲשֶׁר נָתַן לוֹ אָבִיו כְּדֵי שֶׁיַּחְשְׁבוּ שֶׁהוּא מִתְפַּלֵל מִמֶנוּ נוֹפֵל מִיָּדָיו וְהוּא עוֹמֵד בְּעֵינַיִם פְּעוּרוֹת וּמַבִּיט.
נְעָרִים שׁוֹבָבִים רוֹאִים אֶת יַאשֶׁק, רוֹמְזִים אֶחָד לַשֵׁנִי, מַצְבִּיעִים עָלָיו, צוֹחֲקִים, וְאֶחָד מֵהֶם נִגָשׁ אֵלָיו וְסוֹטֵר בְּאֶצְבָּעוֹ עַל אַפּוֹ שֶׁל יַאשֶׁק.
וְיַאשֶׁק אֵינוֹ שׁוֹמֵעַ, אֵינוֹ מַרְגִישׁ.

------------------
גַם אִמָּא שֶׁלָּהּ נוֹלְדָה שָׁם, אֲבָל אִמָּא הִגִּיעָה לְיִשְׂרָאֵל כְּשֶׁהָיְתָה נַעֲרָה וְכָאן הִכִּירָה אֶת אַבָּא וְיָעֵלִי נוֹלְדָה.
סָבְתָא נִשְׁאֲרָה שָׁם וְאִמָּא מְדַבֶּרֶת אִתָהּ בַּטֵלֵפוֹן כִּמְעַט כָּל יוֹם.
הִיא מְדַבֶּרֶת בְּשָׂפָה שֶׁיָּעֵלִי לֹא אוֹהֶבֶת: רוּסִית.
כְּשֶׁאִמָּא אוֹמֶרֶת מִלִים שֶׁיָּעֵלִי לֹא מְבִינָה, הִיא נִשְׁמַעַת קְצָת כְּמוֹ אִשָּׁה אַחֶרֶת.

------------------
"הִתְחַלְנוּ לְחַסֵל אֶת הַחֲבִילָה בְּאוֹתוֹ אֹפֶן מַמָשׁ.
הוּא – אֲנִי – הוּא – אֲנִי…"
"אֶת כָּל הַחֲבִילָה?"
"טוֹב, הָיוּ בָּהּ רַק שְׁמוֹנֶה עוּגִיוֹת.
אֲבָל בְּאוֹתוֹ רֶגַע זֶה נִרְאָה כְּמוֹ נֶצַח שֶׁל עוּגִיוֹת.
לַגְלַדְיָאטוֹרִים הָיָה קַל יוֹתֵר בַּקְּרָבוֹת שֶׁלָּהֶם."
"גְלַדְיָאטוֹרִים נִלְחֲמוּ בְּגָלוּי.
אַתָּה יוֹדֵעַ, מַאֲמָץ יוֹתֵר גוּפָנִי…"
"נָכוֹן.
קַלֵי קַלוּת.
אָז זֶהוּ.

------------------
בְּעוֹד עָלִי בַּבָּא תּוֹהֶה מַהִי הַמְּעָרָה הַזּוֹ, הוּא שָׁמַע לְפֶתַע קוֹל פַּרְסוֹת סוּסִים וְרָאָה אַרְבָּעִים פָּרָשִׁים חֲמוּשִׁים דּוֹהֲרִים עַל סוּסִים לְעֶבְרוֹ.
עָלִי בַּבָּא חָשַׁשׁ שֶׁמָּא אֵלֶּה שׁוֹדְדִים, וְלָכֵן הֶחְבִּיא מִיָּד אֶת חֲמוֹרוֹ הַקָּטָן בֵּין הַשִּׂיחִים, וְאִלּוּ הוּא עַצְמוֹ טִפֵּס וְעָלָה עַל עֵץ לֹא רָחוֹק מִפֶּתַח הַמְּעָרָה.
לֹא עָבַר זְמַן רַב, וְאַרְבָּעִים הַשּׁוֹדְדִים הִגִּיעוּ אֶל מָקוֹם סָמוּךְ לְפֶתַח הַמְּעָרָה וְיָרְדוּ מִן הַסּוּסִים.

------------------
הַחַיָל עָקַב אַחֲרֵיהֶן וְהִצְטָרֵף לְנֶשֶׁף הָרִקוּדִים גַּם בַּלַּיְלָה הַשֵּׁנִי וְגַם בַּלַּיְלָה שֶׁאַחֲרָיו.
בַּלַּיְלָה הַשְּׁלִישִׁי הֵבִין שֶׁזּוֹהִי הַפַּעַם הָאַחֲרוֹנָה וְלָכֵן לָקַח גַּם גְּבִיעַ יַיִן מִנֶשֶׁף הָרִקוּדִים כְּדֵי לְהָבִיא אֶל הַמֶּלֶךְ כְּהוֹכָחָה.
בַּבֹּקֶר אָמַר לוֹ הַמֶּלֶךְ שֶׁהַפַּעַם הוּא חַיָּב לַעֲנוֹת עַל הַשְׁאֵלָה אוֹ לִהְיוֹת מְגֹרָשׁ מֵהָאַרְמוֹן לָנֶצַח: “הֵיכָן בִּלוּ בְּנוֹתַי בַּלַּיְלָה וּמַדוּעַ נַעֲלֵיהֶן קְרוּעוֹת?”

------------------
“בְּסֵדֶר,” אָמַר הָעוֹרֵב, “אֲנַסֶה לַעֲשׂוֹת מָה שֶׁאַתֶּם מְבַקְשִׁים וּלְהַשִׂיג לָכֶם אוֹר-יוֹם, אֲבָל עֲלֵיכֶם לָדַעַת כִּי אֲנִי יָכוֹל לָשֵׂאת רַק כַּמּוּת קְטַנָה מִמֶנוּ.”
הָאֶסְקִימוֹאִים הִבְטִיחוּ לוֹ שֶׁיִסְתַּפְּקוּ בְּכָל כַּמּוּת אוֹר שֶׁיַּצְלִיחַ לְהָבִיא וְאָמְרוּ לוֹ: “מוּטָב כַּמּוּת קְטַנָה שֶׁל אוֹר מֵאֲשֶׁר חֹשֶׁךְ מֻחְלָט.”
בֹּקֶר אֶחָד, חָשׁוּךְ וְאָפֵל, יָצָא הָעוֹרֵב לְמַסְעוֹתָיו.
הוּא עָף דָּרוֹמָה, לַמְּקוֹמוֹת שֶׁבָּהֶם זוֹרַחַת הַשֶּׁמֶשׁ.

------------------
הֵם רָצוּ לִטְעֹם שׁוּב אֶת הַטַּעַם הַמֻּפְלָא שֶׁהָיָה בַּלְחָמִים מֵהַמַּאֲפִיָה.
הַמַּמְצִיאָה מָכְרָה לְכֻלָם מְעַט מֵהַתַבְלִין שֶׁלָה וְהֵם חָזְרוּ לְבֵיתָם שְׂמֵחִים וּמְרֻצִים וְהוֹסִיפוּ מְעַט מִמֶנוּ לְכָל מָה שֶׁבִּשְׁלוּ.
בְּאוֹתוֹ עֶרֶב אַף אֶחָד לֹא בִּקֵר בְּמִסְעָדָה בַּכְּפָר.
כֻּלָם נִשְׁאֲרוּ בְּבָתֵיהֶם וְאָכְלוּ אֶת אֲרוּחַת הָעֶרֶב הַטְּעִימָה בְּיוֹתֵר שֶׁאָכְלוּ מִימֵיהֶם.

------------------

בְּיָם שֶׁל עֲשָׂבִים, מְכֻסֶה בְּטַל מִשָׁמַיִם, שׁוֹכֵב לוֹ נַעַר וְרוֹעֶה אֶת עֵדֶר הַצֹּאן שֶׁל אָבִיו.
כֻּלָם קוֹרְאִים לוֹ יַאשֶׁק.
אֶת שְׁמוֹ הַמָּלֵא הוּא עַצְמוֹ אֵינוֹ יוֹדֵעַ.
כֻּלָם יוֹדְעִים שֶׁהוּא אִכָּר.
בּוּר.
אָבִיו, יִצְחָק הַחַלְבָּן, כְּבָר הִתְיָאֵשׁ מִמֶנוּ.
אֲבָל בְּכָל זֹאת נִסָה לְהָבִיא אֵלָיו מְלַמֵד מֵהָעִיר.
הַמְּלַמֵד נִסָה לְלַמֵד אֶת יַאשֶׁק לִקְרֹא.
הַרְבֵּה פְּעָמִים חָזַר אִתּוֹ עַל כָּל מִלָּה וּמִלָּה.

------------------
אֲבָל צָרִיךְ לִזְכּוֹר שֶׁאַבָּא הִמְצִיא אֶת הַשְּׁאֵלוֹת וְשֶׁאֲנָשִׁים בְּלִי דִּמְיוֹן תָּמִיד יְחַבְּרוּ שְׁאֵלוֹת שֶׁהַתְּשׁוּבָה שֶׁלַּהֵן לֹא פְּשׁוּטָה (כִּי אִי אֶפְשָׁר לְדַמְיֵין סְתָם כָּךְ תְּשׁוּבָה וְלַעֲנוֹת, צָרִיךְ לְדַיֵּיק).
בִּגְלַל זֶה אֲנִי מַמְלִיץ לָכֶם פָּשׁוּט לֹא לַחֲשֹׁב יוֹתֵר מִדַּי אֶלָּא לַעֲקוֹב אַחֵר מַעֲשָׂיו שֶׁל אַבָּא.

------------------
אָמְנָם אִי אֶפְשָׁר הָיָה לִרְאוֹת אוֹתוֹ, אֲבָל כְּשֶׁנִּכְנַס, נָתַן לַסִּירָה דְּחִיפָה קַלָה.
“מָה זֶה?” הִתְפַּלְאָה הַנְּסִיכָה.
וְהַנָּסִיךְ, שֶׁכְּבָר הֵחֵל לַחְתֹר, הִתְלוֹנֵן שֶׁהַיּוֹם הַסִּירָה כְּבֵדָה יוֹתֵר מֵהָרָגִיל.
מֵעֵבֶר לָאֲגַם נִגְלָה לְעֵינֵיהֶם אַרְמוֹן גָּדוֹל וּמוּאָר.
עוֹד מִמֶרְחָק שָׁמְעוּ אֶת הַמַּנְגִינָה שֶׁעָלְתָה מִתוֹכוֹ.
קוֹל חֲצוֹצְרוֹת וְתֻפִּים.

------------------
"אֲנִי לֹא בָּטוּחַ שֶׁזֶה אֱמֶת, שָׁמַעְתִי אֶת זֶה מִמִישֶׁהוּ שֶׁשָּׁמַע אֶת זֶה מִמִישֶׁהוּ אַחֵר", אָמַר הַיָּדִיד.
"וּמָה הַמְּסַנֶנֶת הַשְּׁנִיָּה"?
"הַמְּסַנֶנֶת הַשְּׁנִיָּה הִיא הַמְּסַנֶנֶת שֶׁל הַטּוֹב", אָמַר סוֹקְרָטֵס, "הַאִם מָה שֶׁאַתָּה מִתְכַּוֵן לְסַפֵּר לִי עַל חֲבֵרִי הוּא דָּבָר טוֹב?"
"הַמְּסַנֶנֶת הַשְּׁלִישִׁית הִיא הַמְּסַנֶנֶת שֶׁל הַנָּחוּץ", אָמַר סוֹקְרָטֵס.

------------------
"אֲנִי אָזְנַיִם חַדוֹת," עָנָה הָאִישׁ הַמַּקְשִׁיב.
"אַרְבַּעְתֵנוּ זְקוּקִים לְחֶבְרָה," אָמַר לוֹ לֵב אַדִּיר, "אֲנַחְנוּ יְכוֹלִים לַעֲשׂוֹת מַעֲשִׂים גְּדוֹלִים וְלִזְכּוֹת בְּאוֹצָרוֹת גַּם בִּשְׁבִילְךָ.
בּוֹא אִתָּנוּ."
וְאָזְנַיִם חַדוֹת הִצְטָרֵף אֲלֵיהֶם.
הָאִשָּׁה הַזְּקֵנָה
וְכָךְ הָלְכוּ כֻּלָם יַחְדָּו.
לֵב אַדִּיר סִפֵּר לַחֲבֵרָיו עַל תָּכְנִיתוֹ לִזְכּוֹת בְּלֵב הַנַּעֲרָה וְהֵם הִסְכִּימוּ בְּשִׂמְחָה לַעֲזֹר לוֹ.

------------------
דִּמְיוֹן? הִיא שָׁאֲלָה, אֲבָל דִּמְיוֹן יֵשׁ בְּכָל מָקוֹם, בְּעִיקָּר בָּרֹאשׁ שֶׁלָּנוּ, אֲנִי לֹא יְכוֹלָה לָתֵת לְךָ אֶת הַדִּמְיוֹנוֹת שֶׁלִּי, אַתָּה צָרִיךְ לְהַשִּׂיג כַּאֵילוּ מִשֶּׁלְּךָ.
אַבָּא פָּנָה לְשִׁיטָה הַשְּׁנִיָּיה שֶׁהוּא מַכִּיר:
חִיפּוּשׁ בְּאִינְטֶרְנֶט הוּא דָּבָר קַל מְאוֹד, כִּי רַק צָרִיךְ לָשֶׁבֶת לְיַד מַחְשֵׁב וְלִכְתּוֹב אֶת הַמִּילָּה הַמַּתְאִימָה.
הוּא הַקְּלִיד ´דִּמְיוֹן´ בָּעִבְרִית וְיָצְאוּ לוֹ כִּמְעַט מִלְּיוֹן תּוֹצָאוֹת.

------------------
אוֹתוֹ הַיּוֹם תְּקוּפַת טֵבֵת הָיְתָה, וְיָרַד עָלָיו שֶׁלֶג מִן הַשָּׁמַיִם.
כְּשֶׁעָלָה עַמּוּד הַשַּׁחַר אָמְרוּ הַחֲכָמִים זֶה לָזֶה:
בְּכָל יוֹם הַבַּיִת מֵאִיר וְאִלּוּ הַיּוֹם אָפֵל, הַאִם יוֹם מְעֻנָּן הוּא הַיּוֹם?
הֵצִיצוּ עֵינֵיהֶם וְרָאוּ דְּמוּת אָדָם בָּאֲרֻבָּה.
עָלוּ וּמָצְאוּ עָלָיו שֶׁלֶג בְּגֹבַהּ רַב.
הוֹרִידוּ אוֹתוֹ מִן הַגַּג וְהוֹשִׁיבוּהוּ מוּל הַמְּדוּרָה.
לִפְנֵיכֶם סִפּוּר הַקָּשׁוּר בִּלְמִידָה.
גִבּוֹר הַסִּפּוּר - הִלֵּל הַזָּקֵן, אָהַב לִלְמֹד תּוֹרָה.

------------------
וְזֶה הָיָה חֲבָל מְאוֹד כִּי כְּדֵי לַעֲבֹר אֶת שָׁלָב מִסְפַּר אַרְבָּעִים וְשָׁלוֹשׁ בַּמִּשְׂחַק "אַלוּף הָהָר" הוּא הָיָה חַיָּב לִקְנוֹת צִיוּד טִפּוּס בְּ-200 שְׁקָלִים לְפָחוֹת.
אַתֶּם יְכוֹלִים לִקְרֹא לוֹ אַלוֹן, אֲבָל רֹב הַזְּמַן קָרְאוּ לוֹ "הָאַלוּף" – צֵ'אמְפּ11 בְּאַנְגְּלִית.
זֶה הָיָה הַשֵּׁם שֶׁלוֹ בְּמִשְׂחַק הַמַּחְשֵׁב.
כָּל יוֹם הָיָה חוֹזֵר מִבֵּית הַסֵּפֶר, אוֹכֵל מַשֶׁהוּ בִּמְהִירוּת וְרָץ לַמַּחְשֵׁב בַּחֶדֶר שֶׁלוֹ כְּדֵי לַעֲבֹר עוֹד שָׁלָב.

------------------
עֲלֵיכֶם לָצוּד אַךְ וְרַק מָה שֶׁנָּחוּץ לָנוּ כְּדֵי לְהַצִּיּל אֶת נַפְשֵׁנוּ וְלֹא יוֹתֵר מִזֶה.
כָּל עוֹד יִחְיוּ הַבּוּפָלוֹ בָּעֲרָבוֹת – יִהְיוּ לָנוּ בָּשָׂר לְמַאֲכָל וְעוֹרוֹת לִבְגָדִים וּלְמַחֲסֶה.
אַךְ בַּיוֹם שֶׁבּוֹ יֵעָלְמוּ מִן הָעֲרָבוֹת – יָקִיץ הַקֵּץ גַּם עָלֵינוּ, הָאִינְדִּיָּאנִים.”

------------------
כֻּלָם הִגִּיעוּ שׁוּב אֶל הָאֲגַם וְנִכְנְסוּ לַסִירוֹת.
לְיַד הַגָּדָה נִפְרְדוּ הַנְּסִיכוֹת מֵהַנְּסִיכִים וְהִבְטִיחוּ לָהֶם לִרְאוֹת אוֹתָם שׁוּב לְמָחֳרָת.
כְּשֶׁהִגִּיעוּ אֶל הַמַּדְרֵגוֹת, הִזְדָרֵז הַחַיָל וְעָלָה הַפַּעַם רִאשׁוֹן.
הוּא הִסְפִּיק לִשְׁכַּב בְּמִטָתוֹ וּלְהַתְחִיל לִנְחֹר בָּרֶגַע שֶׁעָלְתָה הַנְּסִיכָה הָרִאשׁוֹנָה.

------------------
כַּמָּה הִתְעַצֵב אַבָּא יוּדָן! עוֹד לֹא הִתְאוֹשֵׁשׁ מִצָרָה אַחַת, וּכְבָר נוֹפֶלֶת עָלָיו צָרָה נוֹסֶפֶת.
עַכְשָׁו נִפְצְעָה פָּרָתוֹ שֶׁעוֹזֶרֶת לוֹ בַּעֲבוֹדַת הַשָּׂדֶה, וְאֵיךְ יַחֲרשׁ בִּלְעָדֶיהָ?
אַךְ אַבָּא יוּדָן לֹא עָמַד וּבִכָּה אֶת מַר גּוֹרָלוֹ.
הוּא יָרַד לַבּוֹר כְּדֵי לְחַלֵץ אֶת פָּרָתוֹ הַפְּצוּעָה וְהִנֵה, בְּתוֹךְ הַבּוֹר, מָה הוּא רוֹאֶה? מַטְמוֹן מַבְרִיק מִתְנוֹצֵץ לְעֻמָתוֹ.
הוּא הִתְקָרֵב וְגִלָה שֶׁמָצָא אַרְגָז מָלֵא בְּמַטְבְּעוֹת זָהָב.

------------------
הוּא פִּזֵר אֶת הַתַבְלִין עַל עֲרֵמַת הַחוֹל וְאָכַל מִמֶנָה, עוֹצֵם עֵינַיִם בְּתַעֲנוּג גָּדוֹל.
אֵיזוֹ אֲרוּחַת מְלָכִים!
מֵאוֹתוֹ יוֹם אַף אֶחָד כְּבָר לֹא אָסַף בֵּיצִים בַּלוּל, חָרַשׁ אֶת הַשָּׂדוֹת אוֹ הִשְׁקָה אוֹתָם.
אַף אֶחָד לֹא זָרַע וְלֹא קָצַר.
לֹא שָׁתַל וְלֹא נָטַע.
חוֹל הָיָה בְּשֶׁפַע וְלֹא הָיָה צֹרֶךְ בְּשׁוּם מַאֲמָץ כְּדֵי לְהַשִׂיג אוֹתוֹ.
כֻּלָם מִלְאוּ חוֹל בַּקְּעָרוֹת, הוֹסִיפוּ מֵהַתַבְלִין וְאָכְלוּ בְּתֵאָבוֹן רַב.

------------------
בְּחֹדְשֵי הַסְּתַיו אֲנוּ רוֹאִים בַּשָמַיִם הַרְבֵּה צִיפּוֹרִים נוֹדְדוֹת.
אֶרֶץ יִשְׂרָאֶל הִיא אֶרֶץ מַעֲבָר לְהַרְבֶּה צִיפּוֹרִים נוֹדְדוֹת.
צִיפּוֹרִים רָבּוֹת נוֹדְדוֹת דֶּרֶךְ אֶרֶץ יִשְׂרָאֶל.
הצִיפּוֹרִים נוֹדְדוֹת בְּעִקְבוֹת מְזוֹנָן.
צִיפּוֹרִים הַחַיוֹת בְּאַרַצוֹת הַצָּפוֹן הַקָּרוֹת אוֹכְלוֹת בְּעִיקָר חֲרָקִים, גַּרְגִירִים וְדָגִים.
בָּחורֶף, כְּשֶכָּל הַאֲדָמָה מְכֻסָה שֶלֶג וְקֶרָח, הֵן יִתְקָשוּ לִמְצוֹא לַהֵן אֹכֶל.

------------------
אֲבָל רוּחִי הָיְתָה אֵיתָנָה, כְּמוֹ מַצְבִּיא שֶׁמְּעוֹדֵד אֶת חַיָלָיו בִּשְׂדֵה הַקְרָב…"
"מָה עָשִׂיתָ?"
"פָּרַצְתִי קָדִימָה! וְלָקַחְתִי עוֹד עוּגִיָּה.
וּלְשַׁבְרִיר שְׁנִיָּה הָעֵינַיִם שֶׁלָּנוּ נִפְגְשׁוּ."
"כָּכָה?"
"כֵּן, כְּלוֹמַר, לֹא בְּדִיוּק.
אֲבָל הֵן נִפְגְשׁוּ.
רַק לְשַׁבְרִיר שְׁנִיָּה.
וְאָז שְׁנֵינוּ הֵסַטְנוּ מַבָּט.
אֲבָל אֲנִי יָכוֹל לְהַגִיד… שֶׁהָיָה מֶתַח חַשְׁמַלִי בָּאֲוִיר.
מֶתַח שֶׁהָלַךְ וְנִבְנָה סְבִיב הַשֻׁלְחָן.
וְאָז…"
"אֲנִי יְכוֹלָה לְנַחֵשׁ…"

------------------
יָעֵלִי נִסְתָה לְלַמֵד אֶת סָבְתָא אֵיךְ רוֹקְדִים בִּמְסִבּוֹת כִּתָה, וּשְׁתֵיהֶן כִּמְעַט נֶחְנְקוּ מִצְחוֹק כְּשֶׁוַנְיָה הִצְטָרֵף אֲלֵיהֶן בְּדִלוּגִים.
הַיּוֹם הַשִּׁשִׁי
"יָעֵלִי, מְתוּקָה שֶׁלִּי, כַּמָּה הִתְגַעְגַעְנוּ אֵלַיִךְ," אִמָּא וְאַבָּא פָּרְצוּ אֶל הַבַּיִת עֲמוּסֵי מִזְוָדוֹת וְשַׂקִיוֹת וְחִבְּקוּ אֶת יָעֵלִי מַמָשׁ חָזָק.
"אֵיזֶה צַמוֹת יָפוֹת יֵשׁ לָךְ," הִתְפַּעֵל אַבָּא.

------------------
הִצְלַחְתִי לְהִתְחַמֵק וְלֹא לְגַלוֹת לָהֶם כְּלוּם לַמְרוֹת הַשְׁאֵלוֹת שֶׁהִמְטִירוּ עָלַי: "אֵיךְ יָדַעְתָ לְהַזְהִיר אֶת הַיֶּלֶד שֶׁגָר בַּבַּיִת?" "אֵיךְ הִגַעְתָ בְּדִיוּק לַבַּיִת הַיָּחִיד שֶׁנֶּהֱרַס בִּרְעִידַת הָאֲדָמָה?"
אַחֲרֵי שֶׁסוֹף-סוֹף נִפְטַרְנוּ מֵהַכַּתָבִים וּמֵהָעִתוֹנָאִים וְאַחֲרֵי שֶׁקִבַּלְתִי טִפּוּל רְפוּאִי קָצָר, הִגַעְנוּ הַבַּיְתָה.
הַדָּבָר הָרִאשׁוֹן שֶׁרָאִיתִי הָיָה אַרְגָז גָּדוֹל לְיַד הַפַּחִים בַּכְּנִיסָה לַבַּיִת.

------------------
"רָאִינוּ שֶׁאַתָּה רְצִינִי וּמַשְׁקִיעַ," אָמְרָה אִמָּא, "וְהֶחְלַטְנוּ לְהַשְׁלִים בִּשְׁבִילְךָ אֶת הַסְּכוּם."
הַהוֹרִים שֶׁלוֹ הִבִּיטוּ בּוֹ בְּחִיוּכִים גֵּאִים.
אַלוֹן הֵבִין שֶׁאִם יִרְצֶה, יוּכַל לַעֲזֹב אֶת סִיבוּבֵי הַשְּׁכוּנָה הַמַּתִישִׁים וְלַחְזֹר לְהַר הַשֶּׁלֶג שֶׁלוֹ כְּבָר מָחָר.

------------------
אֶחָד מֵהֶם, מַנְהִיג הַשּׁוֹדְדִים, קָרַב לְפֶתַח הַמְּעָרָה וְקָרָא בְּקוֹל גָּדוֹל:
״סוּמְסוּם הִפָּתַח!"
וְהִנֵּה, שַׁעַר הָאֶבֶן הַגָּדוֹל הֵחֵל לָנוּעַ בְּקוֹל חֲרִיקָה, עַד שֶׁנִּפְתַּח לְגַמְרֵי.
אַרְבָּעִים הַשּׁוֹדְדִים נִכְנְסוּ לַמְּעָרָה בָּזֶה אַחַר זֶה, וּמִיָּד אַחֲרֵי שֶׁנִּכְנְסוּ נִסְגַּר שַׁעַר הָאֶבֶן הַגָּדוֹל לְאִטּוֹ.
עָלִי בַּבָּא הִמְתִּין עוֹד זְמַן־מָה עַל הָעֵץ, עַד שֶׁכַּעֲבֹר שָׁעָה נִפְתַּח שַׁעַר הָאֶבֶן הַגָּדוֹל.

------------------
הַחֲכָמִים הִמְשִׁיכוּ לְעִיר אַחֶרֶת וְאַבָּא יוּדָן יָצָא לַחֲרשׁ אֶת חֲצִי הַשָּׂדֶה שֶׁנּוֹתַר לוֹ.
מִכֵּיוָן שֶׁנִּשְׁאַר לוֹ שֶׁטַח קָטָן, חָרַשׁ אַבָּא יוּדָן אֶת הַשָּׂדֶה חָרִישׁ עָמֹק וִיסוֹדִי.
פִּתְאֹם נִתְקְעָה הַמַּחְרֵשָׁה בְּסֶלַע גָּדוֹל.
אֲבָל כְּשֶׁנִּסָה אַבָּא יוּדָן לִמְשֹׁךְ אוֹתָה בְּכֹחַ, נֶעֱקַר הַסֶּלַע מִמְקוֹמוֹ וְנִפְעַר בּוֹר עָמֹק בָּאֲדָמָה.
נָפְלָה פָּרָתוֹ שֶׁל אַבָּא יוּדָן לְתוֹךְ הַבּוֹר וְשָׁבְרָה אֶת רַגְלָה.

------------------
הָאִשָּׁה שֶׁאִתָה גָּרָה הָיְתָה עֲנִיָּה מְאֹד וְלֹא יָכְלָה לְהַצִּיּעַ לְמִשְׁפַּחְתוֹ שֶׁל טָקוֹנָגוֹ מַתָנוֹת.
בְּאוֹתוֹ עֶרֶב הִבְעִירָה הַנַּעֲרָה אֵשׁ וְשָׁרָה שִׁיר תְּפִלָה אֶל חֲבֵרֶיהָ הַבּוּפָלוֹ.
לְמָחֳרָת בַּבֹּקֶר מָצְאָה בְּפֶתַח הָאֹהֶל מַתָנוֹת נִפְלָאוֹת.
הִיא אָסְפָה אוֹתָן וְהָלְכָה עִם הָאִשָּׁה אֶל אֹהֶל מִשְׁפַּחְתוֹ שֶׁל טָקוֹנָגוֹ.
בְּנֵי הַמִּשְׁפָּחָה הִתְרַשְׁמוּ מֵהַמַּתָנוֹת וְנָתְנוּ אֶת בִּרְכָתָם לְנִשׂוּאָיו שֶׁל הַזּוּג הַצָּעִיר.

------------------
הַסָּלָט שֶׁל אַבָּא
אַבָּא חָתַךְ סָלָט יְרָקוֹת לַשַּׁבָּת
בַּסָּלָט שֶׁל אַבָּא הָיָה אָבוֹקָדוֹ
בַּסָּלָט שֶׁל אַבָּא הָיְתָה חָסָה
בְּסָלָט שֶׁל אַבָּא הָיָה קוֹף
בַּסָּלָט שֶׁל אַבָּא הָיְתָה גַּמְבָּה
בַּסָּלָט שֶׁל אַבָּא הָיָה צְנוֹן
בַּסָּלָט שֶׁל אַבָּא הָיָה קַרְטוֹן
בַּסָּלָט שֶׁל אַבָּא הָיָה שׁוֹקוֹ
אֶת הַסָּלָט שָׂם אַבָּא בִּקְעָרָה לְבָנָה גְּדוֹלָה
וְנָתַן מֵהַסָּלָט לְנוֹעָה לַמַּתָּן וּלְאַלּוֹנָה
------------------
סָבְתָא שֶׁל נִילִי, שֶׁגָּרָה בְּתַלְפִּיּוֹת
הֲלְכָה לִזְרֹק לַפַּח הַיָּרֹק כַּמָּה שַׂקִּיּוֹת
אֲבָל אוֹי וַאֲבוֹי! אֵיזֶה מַפָּח -
הַשִּׁנַּיִם הַתּוֹתָבוֹת נָפְלוּ לָהּ לַפַּח!
חִישׁ מַהֵר הִתְקַשְּׁרָה נִילִי לַמּוֹקֵד הַטֵּלֵפוֹנִי,
הִקִּישָׁה כַּמָּה מְסַפְּרִים בַּמַּעֲנֶה הָאֶלֶקְטְרוֹנִי,
הִזְמִינָה פַּקַּח שֶׁיּוֹצִיא אֶת הַשִּׁנַּיִם הָאֲבוּדוֹת -
וּבַסּוֹף אָכְלוּ כֻּלָּם יַחַד צַלַּחַת עוּגִיּוֹת

בְּבֹקֶר יוֹם א' דָּנִיאֵלָה יָצְאָה מֵהַשְּׂמִיכָה,

------------------
זֶה הָיָה תַּכְסִיס יָשָׁן שֶׁל רַץ הַכְּפָר.
בָּרֶגַע שֶׁהָרָץ הַסָּגֹל שָׁקַע בְּשֵׁנָה, הִתְחִיל יְרִיבוֹ לָרוּץ בַּחֲזָרָה אֶל הַכְּפָר.
הוּא רָץ בְּכָל כֹּחוֹ וְעַד מְהֵרָה יָכְלוּ אַנְשֵׁי הַכְּפָר לִרְאוֹת אוֹתוֹ מִתְקָרֵב.
הֵם הָיוּ בְּטוּחִים שֶׁהַמְּחַזֵר הֶחָדָשׁ שֶׁל הַנַּעֲרָה נִכְשַׁל בַּמִּבְחָן הָאַחֲרוֹן, כְּמוֹ כֻּלָם לְפָנָיו.
לֵב אַדִּיר הִתְפַּלֵא לִרְאוֹת אֶת רַץ הַכְּפָר מִתְקָרֵב בְּעוֹד הָרָץ הַסָּגֹל לֹא נִרְאֶה אֲפִלוּ לָעַיִן.
"מָה קָרָה?" שָׁאַל בִּדְאָגָה.

------------------
אַחֲרֵי כַּמָּה יָמִים שֶׁבָּהֶם לֹא עָזְבָה אֶת מַחְשְׁבוֹתָיו, הוֹפִיעַ שׁוּב בָּאֹהֶל וּבְיָדָיו מַתָנוֹת רַבּוֹת: בְּגָדִים, עוֹרוֹת, פַּרְווֹת וְאֹכֶל.
הָאִשָּׁה הִסְבִּירָה לַנַעֲרָה שֶׁהַמַּתָנוֹת פֵּרוּשָׁן הַצָּעַת נִשׂוּאִין מֵהַבָּחוּר הַנָּאֶה וְהֶחָזָק.
טָטַנְגָה וִינְיָה שָׂמְחָה מְאֹד, אֲבָל לְפִי הַמִּנְהָג, כְּדֵי לְהֵעָנוֹת לְהַצָּעָתוֹ, הָיָה עָלֶיהָ לָתֵת לַנַּעַר מַתָנוֹת מִשֶׁלָה.

------------------
הַמִּבְחָן הָרִאשׁוֹן
"אַתָּה רוֹאֶה אֶת הַסֶּלַע לְיַד חַלוֹנָהּ שֶׁל הַנַּעֲרָה?" שָׁאֲלָה הַזְּקֵנָה אֶת לֵב אַדִּיר.
"דָבָר רִאשׁוֹן, עָלֶיךָ לְהָזִיז אוֹתוֹ מִכָּאן כִּי הוּא מַסְתִיר לָהּ אֶת אוֹר הַשֶּׁמֶשׁ בַּבְּקָרִים."
לֵב אַדִּיר גִּיֵס לְעֶזְרָתוֹ אֶת מַתְנוֹת הַפֵיוֹת, וְאָז הִצְמִיד כָּתֵף אֶל הַסֶּלַע וְדָחַף בְּכָל כֹּחוֹ.
אַט-אַט בְּקוֹל רִסוּק נוֹרָא, נֶעֱקַר הַסֶּלַע מִמְקוֹמוֹ, הִתְגַלְגֵל בְּמוֹרַד הַגִּבְעָה וְנִשְׁבַּר לְמִילְיוֹנֵי רְסִיסִים.

------------------
בּוֹדְקִים שֶׁהַכְּבִישׁ פָּנוּי וּמַמְשִׁיכִים בַּחֲצִיָּה עַל פִּי הַכְּלָלִים.
בִּזְמַן הַחֲצִיָּה מִסְתַּכְּלִים בְּעֵרָנוּת לְכָל הַצְּדָדִים, וְחוֹצִים יָשָׁר וּמַהֵר.
------------------
הָיוּ גַּם שְׁתֵי פִּיצוּצִיוֹת שֶׁכְּבָר הִכִּירוּ אוֹתָם וְשָׁמְרוּ עֲבוּרָם פַּחִיוֹת וּבַקְבּוּקִים.
אַלוֹן חִכָּה לְסִיבוּבֵי הַשְּׁכוּנָה הָאֵלֶה.
פִּתְאוֹם הִכִּיר כָּל כָּךְ הַרְבֵּה אֲנָשִׁים!
עֶרֶב אֶחָד, אַחֲרֵי שֶׁחָזַר מֵהַסִּיבוּב הָרָגִיל מֻתָשׁ וְשָׂמֵחַ, קָרְאוּ לוֹ הַהוֹרִים שֶׁלוֹ לַמִּטְבָּח.
"נוּ, כַּמָּה כְּבָר אָסַפְתָ? הִגַעְתָ לַסְכוּם שֶׁרָצִיתָ?"
"לֹא," הוֹדָה אַלוֹן, "אֲנִי בְּעֵרֶךְ בַּחֲצִי הַדֶּרֶךְ."

------------------
אַחֲרֵי כַּמָּה טֶלֶפוֹנִים הוֹפִיעַ הַטֶּלֶפוֹן הָנִכְסָף וְאַבָּא הָיָה מְשׁוּכְנָע שֶׁהַבְּעָיָה כְּבָר נִפְתְּרָה:
- עֶרֶב טוֹב, מַר אַבָּא, יֵשׁ לִי הַרְבֵּה דִּמְיוֹן לְהַצִּיעַ לְךָ, וְהַדְּרִישׁוֹת שֶׁלִּי לֹא גְּבוֹהוֹת בִּמְיוּחָד
- אֶשְׂמַח לִפְגּוֹשׁ אוֹתְךָ בְּהֶקְדֵּם, עָנָה אַבָּא, וּכְבָר קָבַע פְּגִישָׁה.
אַבָּא קִבֵּל אֶת הָאִישׁ שֶׁהִצִּיעַ דִּמְיוֹן בְּמִשְׁרָד.
הָאִישׁ פָּתַח תִּיק מִשְׁרָדִי מְהֻדָּר וְהוֹצִיא מִשָּׁם תַּרְשִׁימִים יָפִים מְאוֹד.

------------------
עַל הָרָצִים הָיָה לַעֲבֹר קִילוֹמֶטְרִים רַבִּים עַד שֶׁנֶּעֶלְמוּ מֵעֵין הַצּוֹפִים וְאָז לַחְזֹר אֶל קַו הַהַתְחָלָה.
לְאֹרֶךְ מֶרְחַק-מָה שָׁמְרוּ הַמִּתְחָרִים עַל קֶצֶב אָחִיד.
הֵם רָצוּ בִּמְהִירוּת עֲצוּמָה וּפִטְפְּטוּ בִּידִידוּת בַּדֶּרֶךְ.
לְאַחַר שֶׁעָבְרוּ מֶרְחָק רַב, אָמַר רָץ הַכְּפָר: "עַכְשָׁו לֹא יְכוֹלִים לִרְאוֹת אוֹתָנוּ.
בּוֹא נֵשֵׁב קְצָת וְנָנוּחַ כִּי חַם הַיּוֹם." הָרָץ הַסָּגֹל הִסְכִּים וּשְׁנֵיהֶם נִשְׁכְּבוּ עַל הָעֵשֶׂב וְהִתְמַתְחוּ.

------------------
בִּשְׁבִיל מָה לָלֶכֶת לְמִסְעָדָה אִם כַּמָּה גַּרְגִירִים מֵהַתַבְלִין הַמְּיֻחָד הָפְכוּ כָּל תַּבְשִׁיל רָגִיל לְמָנָה מְסַחְרֶרֶת בְּטַעֲמָה?
לְמָחֳרָת בַּבֹּקֶר הוֹסִיפוּ הַהוֹרִים כַּמָּה גַּרְגִירִים מֵהַתַבְלִין לַכְּרִיכִים שֶׁשָּׁלְחוּ עִם יַלְדֵיהֶם לְבֵית הַסֵּפֶר.
כָּל הַיְּלָדִים גָּמְרוּ אֶת אֲרוּחַת הָעֶשֶׂר שֶׁלָּהֶם עַד הַבִּיס הָאַחֲרוֹן וַאֲפִלוּ הִצְטַעֲרוּ שֶׁלֹּא שָׂמוּ לָהֶם בַּתִיק עוֹד כַּמָּה כְּרִיכִים.

------------------
יוֹדְעִים הוֹלְכֵי הָרֶגֶל מָתַי לַעֲמוֹד וּמָתַי לַחֲצוֹת אֶת הַכְּבִישׁ? אֵיךְ זֶה, אַבָּא?"
"לָרַמְזוֹר אֵין פֶּה.
אֲבָל יֵשׁ לוֹ שְׁלוֹשָׁה פַּנָסִים.
אַתָּה רוֹאֶה
רוֹן?" מַסְבִּיר אַבָּא, "כַּאֲשֶׁר נִדְלָק הַפַּנָס הָאָדוֹם – זֶהוּ סִימָן שֶׁצָרִיךְ לַעְצוֹר.
כּוּלָם עוֹמְדִים בְּאוֹר אָדוֹם.
אוֹר צָהוֹב הוּא סִימָן הִיכּוֹן וְהָאוֹר
הַיָּרוֹק הוּא סִימָן שֶׁמוּתָר לַעֲבוֹר.
אַתָּה מְבִין, רוֹן?
"כֵּן עָכְשָו רוֹן מַתְחִיל לְהָבִין.
הָרַמְזוֹר לֹא יוֹדֵעַ לְדַבֵּר; אֵין לוֹ

------------------
סָבְתָא עִם סַל קנִיּוֹת.
דוֹד אֶחָד וּגְבֶרֶת.
כּוּלָם עוֹמְדִים וּמְחַכִּים מוּל הַרַמְזוֹר, כְּאִילוּ הוּא לֹא מַרְשֶה לַהֶם לַעֲבוֹד.
אַחַר-כַּךְ מַתְחִילִים כּוּלָם לָלֶכֶת, חוֹצִים יַחַד אֶת הַכְּבִיש.
אֵיךְ זֶה? לָרַמְזוֹר יֵש פֶּה וְהוּא אוֹמֵר לַאֲנָשִׁים מָתַי לַלֶכֶת וּמָתַי לַעֲמוֹד?
רוֹן לֹא שָׁמַע אוֹתוֹ אוֹמֵר אַף מִילָה אחָת...
אֲבָל אוּלָי הַנֶּהָגִים וְהוֹלְכֵי הַרֶגֶל שׁוֹמְעִים?
רוֹן מַבִּיט דֶּרֶךְ הַחַלוֹן וְרוֹצֶה לְגַלוֹת אֵיךְ נִרְאֶה הַפֶּה שֶׁל הָרַמְזוֹר וְאֵיזֶה קוֹל יֵש לוֹ.

------------------

דָם
אֲנִי נִפְצָע כָּל הַזְּמַן וְלֹא עוֹשֶׂה מִזֶה עִנְיָן.
אֲבָל כְּשֶׁיֵשׁ לִי פֶּצַע עִם דָּם, זֶה כְּבָר מַשֶׁהוּ מְיֻחָד.
הַפְּלַסְטֶר שֶׁשָׂמִים לִי הוּא כְּמוֹ מֵדַלְיָה, וְאִם זוֹ תַּחְבֹּשֶׁת, אָז בִּכְלָל.
צְפַרְדֵעַ
אַבָּא שֶׁלִּי מְסַפֵּר שֶׁכְּשֶׁהוּא הָיָה קָטָן, הוּא תָּפַס הֲמוֹן צְפַרְדֵעִים.
אֲנִי בִּכְלָל לֹא בָּטוּחַ שֶׁאֶפְשָׁר לִתְפֹּס צְפַרְדֵעַ, וְגַם אִם הָיִיתִי יָכוֹל – לֹא הָיִיתִי תּוֹפֵס.
כִּנִים
זֶה לֹא טוֹב כְּשֶׁיֵשׁ לִי כִּנִים, אֲנִי כְּבָר יוֹדַעַת אֶת זֶה.

------------------
מַגִּיעַ לוֹ חֵלֶק גָּדוֹל יוֹתֵר בְּשִׁבֳּלִים.
הִתְהַפֵּךְ הָאָח עַל מִשְׁכָּבוֹ, סָפַר כְּבָשִׂים, שָׁתָה כּוֹס חָלָב, אַךְ מַחְשְׁבוֹתָיו לֹא נָתְנוּ לוֹ לְהֵרָדֵם.
בֵּינְתַיִם נָדְדָה גַּם שְׁנָתוֹ שֶׁל הָאָח הַנָּשׁוּי.
אֵין זֶה הוֹגֵן, חָשַׁב, שֶׁחִלַקְנוּ אֶת הַשִּׁבֳּלִים שָׁוֶה בְּשָׁוֶה.
הֲרֵי לִי יֵשׁ אִשָּׁה וִילָדִים שֶׁיַּעַזְרוּ לִי וְאִלּוּ אָחִי עֲדַיִן לֹא הִתְחַתֵן.
בְּוַדַאי הוּא צָרִיךְ יוֹתֵר מִמֶנִי כְּדֵי לִדְאֹג לְצָרְכֵי הַחֲתֻנָה וְהַבַּיִת.

------------------
הוּא הָיָה יֶלֶד פִּקֵּחַ וְשׁוֹבָב שֶׁהגִּיעַ בְּלִי בְּעָיוֹת לְכָל מָקוֹם בַּמֶּרְחָב, וּבְכָל מָקוֹם שֶׁאֵלָיו התְקָרֵב הוּא מָשַׁךְ הַרְבֵּה תְּשׂוּמֶת לֵב, אֲבָל שֶׁלֹּא כְּמוֹ שְׁתֵּי הָאֲחָיוֹת הוּא הָיָה קְצָת מְפֻזָּר וְלֹא זָכַר תָּמִיד הֵיכָן, הֵנִיחַ כָּל דָּבָר-אֲפִילּוּ אֶת הַנַּעֲלַיִם שֶׁנָּעַל אֶתְמוֹל בַּצָּהֳרַיִם! 
------------------
וְהוּא, יַאשֶׁק, הָאוֹתִיוֹת פּוֹרְחוֹת מִמֶנוּ כְּאִלּוּ אֵינָן נוֹגְעוֹת לוֹ.
– אִי אֶפְשָׁר לְלַמֵד חֲמוֹר – אוֹמֵר הַמְּלַמֵד וּמֵנִיד בְּרֹאשׁוֹ, וְאִמּוֹ שֶׁל יַאשֶׁק מִתְבּוֹנֶנֶת בִּבְנָה וְנֶאֱנַחַת.
הוֹרָיו אֲפִלוּ אֵינָם מַכְרִיחִים אוֹתוֹ לָקַחַת סִדוּר וּלְהִתְפַּלֵּל.
לְהִתְפַּלֵּל? הוּא? יַאשֶׁק יִתְפַּלֵל? מָה לוֹ וְלֶאֱלֹהִים? חֶרְפָּה לְבוֹרֵא עוֹלָם שֶׁיַּאשֶׁק יִתְפַּלֵל לְפָנָיו.
וּבְכָל זֹאת מֵבִין יַאשֶׁק אֶת הָאֱלֹהִים וּמַרְגִישׁ אוֹתוֹ בְּלִבּוֹ.

------------------
כְּשֶׁהִגִּיעוּ לַכְּפָר, כָּל הָאֲנָשִׁים הָיוּ סַקְרָנִים כְּשֶׁרָאוּ אֶת חֲמֵשֶׁת הַזָּרִים.
הֵם הִתְפַּעֲלוּ מִמַרְאֵהוּ הַנָּאֶה שֶׁל לֵב אַדִּיר, אֲבָל כְּשֶׁשָּׁמְעוּ שֶׁבָּא כְּדֵי לְהִנָשֵׂא לַנַעֲרָה, בִּתוֹ שֶׁל הַצִּ'יף הַגָּדוֹל לְשֶׁעָבַר, הֵנִידוּ בְּרֹאשָׁם בְּעֶצֶב וְאָמְרוּ: "זֶה לְעוֹלָם לֹא יִקְרֶה.
הִיא מַעֲמִידָה כָּל מְחַזֵר שֶׁמַּגִּיעַ אֵלֶיהָ בְּמִבְחָנִים קָשִׁים מִדַי וּמִי שֶׁנִּכְשָׁל בָּהֶם, דִּינוֹ מָוֶת."

------------------
“אֲנִי מְוַתֶּרֶת כָּל פַּעַם”, מִתְרָעֶמֶת נִצָּה, “אַךְ הִיא דַּוְקָנִית גְּדוֹלָה”.
“בּוּשָׁה גְּדוֹלָה וּכְלִמָּה!” אוֹמֶרֶת אִמָּא, “שְׁתֵּי אֲחָיוֹת נֶחְמָדוֹת וְאֵינָן יְכוֹלוֹת לִחְיוֹת בְּשָׁלוֹם”.
אַךְ מִי שֶׁחוֹשֵׁב, שֶׁאֵין הָאֲחָיוֹת אוֹהֲבוֹת אִשָּׁה אֶת רְעוּתָהּ, טוֹעָה טָעוּת גְּדוֹלָה.
יְנַסֶּה נָא מִי שֶׁהוּא לֵאמֹר מִלָּה רָעָה עַל דִּיצָה, מִיָּד תַּעֲמֹד נִצָּה לִימִינָה וְתוֹדִיעַ:
“דִּיצָה הִיא יַלְדֹּנֶת חֲבִיבָה וַחֲמוּדָה מְאֹד”.

------------------
מִשֶּׁבָּא הַאָבִיב מִתְאַסְפִים הַנַּחֲלִיאֵלִים לְמַחֲנֵה גָּדוֹל וְנוֹדְדִים חֲזָרָה אֵל מוֹלַדְתָם אֲשֶׁר בַּצָּפוֹן.
------------------
״אֲחִי, גִּלִּיתִי כִּי אַתָּה שׁוֹקֵל וּמוֹדֵד זָהָב בַּכְּלִי שֶׁאַתָּה שׁוֹאֵל מִמֶּנִּי מִדֵּי כַּמָּה יָמִים.
מֵהֵיכָן אַתָּה מַשִּׂיג כָּל כָּךְ הַרְבֵּה זָהָב?"
עָלִי בַּבָּא, שֶׁהָיָה טוֹב לֵב, הֶחְלִיט לְגַלּוֹת לְאָחִיו קָאסֶם אֶת הַסּוֹד.
הוּא סִפֵּר לוֹ עַל מְעָרַת הַשּׁוֹדְדִים וְעַל הַזָּהָב שֶׁבְּתוֹכָהּ, וְאָמַר לוֹ אֶת מִלּוֹת הַקֶּסֶם שֶׁבְּעֶזְרָתָן נִפְתַּח פֶּתַח הַמְּעָרָה: ״סוּמְסוּם הִפָּתַח!"

------------------
כְּשֶׁנִּקְבַּע הַמּוֹעֵד לַחֲתֻנָה, קָרְאָה שׁוּב הַנַּעֲרָה לַחֲבֵרֶיהָ הַבּוּפָלוֹ וּבִקְשָׁה עֲבוּרָה וַעֲבוּר חֲתָנָה אֹהֶל גָּדוֹל וְנוֹחַ.
וְאָכֵן, לְמָחֳרָת בַּבֹּקֶר הִתְעוֹרְרוּ הָאִשָּׁה וְהַנַּעֲרָה מִשְׁנָתָן וְגִלוּ שֶׁהֵן נִמְצָאוֹת בְּאֹהֶל גָּדוֹל וּמְפֹאָר, עָשׂוּי עוֹרוֹת בּוּפָלוֹ מְעֻבָּדִים וּמְקֻשָׁטִים בִּפְאֵר.
הַחֲתֻנָה נֶחְגְגָה בְּשִׂמְחָה וּבְשֶׁפַע וְהַזּוּג חַי בְּאשֶׁר וּבְאַהֲבָה, אֲבָל אָז הִגִּיעוּ שְׁנוֹת בַּצֹּרֶת קָשׁוֹת.
הַגֶּשֶׁם לֹא יָרַד, הָעֵשֶׂב הִדַלְדֵל,

------------------
הֵן קָמוּ מִמִּטּוֹתֵיהֶן, הוֹצִיאוּ מֵהָאֲרוֹנוֹת שִׂמְלוֹת נֶשֶׁף מְפֹאָרוֹת וְהֵחֵלוּ לְהִתְלַבֵּשׁ, לְסַדֵר אֶת שְׂעָרָן וּלְאַפֵּר אֶת פְּנֵיהֶן בְּהִתְרַגְשׁוּת.
כְּשֶׁגָמְרוּ אֶת הֲכָנוֹתֵיהֶן, עָמְדוּ בַּחֲדַר הַשֵּׁנָה הַגָּדוֹל 12 נָשִׁים צְעִירוֹת וְיָפוֹת עַד כְּדֵי כָּךְ שֶׁהַבָּחוּר הִסְתַּנְוֵר כְּשֶׁפָּקַח אֶת עֵינָיו כְּדֵי לְהָצִיץ בָּהֶן.
הֵן הִסְתַּכְּלוּ עַל הַחַיָל הַצָּעִיר וְהוּא מִהֵר לַעֲצֹם אֶת עֵינָיו וְלִנְחֹר.

------------------
מָה הַצְּלִילִים מַזְכִּירִים לָכֶם?
מָה גִּילִיתֶם: מַדוּעַ הַמְּשׁוֹרֵר יְהוּדָה אַטְלַס הִשְׁתַּמֵשׁ בָּאוֹת ש' הַרְבֵּה פְּעָמִים?
שַׁעֲרוּ, מַדוּעַ הַמְּשׁוֹרֵר בָּחַר לִכְתֹב אֶת הַמִּילָה "בְּשֶׁקֶט" פַּעֲמַיִם?
הִתְאַמְנוּ יַחַד בִּקְרִיאַת הַשִּׁיר זֶה לָזֶה כַּהֲכָנָה לִקְרִיאָה לִפְנֵי הַכִּיתָה.
הַקְלִיטוּ אֶת קְרִיאַתְכֶם וְהַאֲזִינוּ לָה.
------------------
הֵם הִבְעִירוּ מְדוּרָה, וְרֵיחַ הֶעָשָׁן הֵבִיא אֲלֵיהֶם עוֹד שְׁנֵי אֲנָשִׁים צְעִירִים שֶׁהִגִּיעוּ לִנְהַר הַשּׁוֹקוֹלָד רַק לִפְנֵי יוֹמַיִם: לוּסָה וְסָאקָאר.
הָיָה מְרַתֵק לִשְׁמֹעַ אֶת סִפּוּרֵיהֶם שֶׁל חֲבֵרֶיהָ הַחֲדָשִׁים עַל הַדֶּרֶךְ הָאֲרֻכָּה שֶׁהֵבִיאָה אוֹתָם לְכָאן.
אֲבָל אַף אֶחָד מֵהֶם לֹא זָכַר פְּרָטִים רַבִּים עַל הָאֲנָשִׁים שֶׁפָּגְשׁוּ, הַדְּבָרִים שֶׁרָאוּ וְהַמְּקוֹמוֹת שֶׁהָיוּ בָּהֶם.
הֵם שָׁתוּ עוֹד וָעוֹד מִמַשְׁקֵה הַשּׁוֹקוֹלָד שֶׁזָרַם לְנֶגֶד עֵינֵיהֶם.

------------------
שְׁנֵי הָאַחִים הָלְכוּ בַּשָּׂדֶה בַּלַּיְלָה הֶחָשׁוּךְ, עֲמוּסֵי שִׁבֳּלִים עַד מֵעַל לְרֹאשָׁם, וְלֹא רָאוּ אֶחָד אֶת הַשֵּׁנִי עַד שֶׁלְפֶתַע הִתְנַגְשׁוּ זֶה בָּזֶה בְּאֶמְצַע הַשָּׂדֶה.
הַשִּׁבֳּלִים נָפְלוּ מִידֵיהֶם וְהִתְפַּזְרוּ סָבִיב, וְאָז רָאָה כָּל אֶחָד מֵהֶם אֶת אָחִיו.
מִיָּד הֵבִינוּ מָה קָרָה בַּיּוֹמַיִם הַקּוֹדְמִים וְאֵיךְ קָרָה שֶׁלַמְרוֹת שֶׁכָּל אֶחָד הֶעֱבִיר שִׁבֳּלִים לְאָחִיו, הָעֲרֵמוֹת שֶׁל שְׁנֵיהֶם נִשְׁאֲרוּ גְּבוֹהוֹת כְּשֶׁהָיוּ.

------------------
הֵם קָרְאוּ לָה בְּשֵׁם טָטַנְגָה וִינְיָה, שֶׁפֵּרוּשׁוֹ בַּת הַבּוּפָלוֹ.
בִּזְמַן שֶׁהַבּוּפָלוֹ הָיוּ רוֹעִים וּמְלַחֲכִים עֵשֶׂב, הָיְתָה הַיַּלְדָה מְלַקֶטֶת וְאוֹכֶלֶת שָׁרָשִׁים וְגַרְגִירִים.
הֵם הִקְפִּידוּ תָּמִיד לְהַקִּיפָה בְּמַעְגָל וּלְהָגֵן עָלֶיהָ מִפְּנֵי חַיוֹת טֶרֶף, שֶׁהֲרֵי הַבּוּפָלוֹ הֵם כָּל כָּךְ גְּדוֹלִים וַחֲזָקִים שֶׁאֲפִלוּ דֻּבֵּי הַגְּרִיזְלִי לֹא מְעִזִים לְהַתְקִיפָם.
כָּךְ גָּדְלָה הַיַּלְדָה וּבָגְרָה וְהָפְכָה לְנַעֲרָה יְפֵהפִיָה וּפִרְאִית.

------------------
וּבְעוֹד אֲנִי מְנַסֶּה לְסַדֵר קְצָת אֶת הַחֲלִיפָה שֶׁלִּי, שֶׁנִּרְאֲתָה נוֹרָא וְאָיֹם, אֲנִי שׁוֹמֵעַ מֵאֲחוֹרַי שְׁאָגָה.
מַמָשׁ קָרוֹב אֵלַי.
תַאֲמִינוּ לִי שֶׁזּוֹ הָיְתָה שְׁאָגָה אֲיֻמָה.
וְאָז אֲנִי מֵזִיז אֶת הָעֲנָפִים שֶׁל הַצִּמְחִיָה וְרוֹאֶה לְפָנַי אַרְיֵה.
כֵּן, כֵּן, אַרְיֵה אֲמִתִי שֶׁנִּרְאָה כְּמוֹ שְׁנֵי כַּלְבֵי סַן-בֶּרְנַרְד עֲנָקִיִים אֶחָד עַל הַשֵּׁנִי.
כִּמְעַט וְנִבְהַלְתִי.
וְנוֹסָף עַל הַכֹּל גַּם שָׁכַחְתִי אֶת רוֹבֶה הָאֲוִיר שֶׁלִּי בַּבַּיִת." 

------------------
שׁוּב קָפְצָה הָאָחוֹת הַצְּעִירָה וְקָרְאָה: “שָׁמַעְתִי רַעַשׁ! אֲנִי בְּטוּחָה שֶׁמַּשֶׁהוּ לֹא בְּסֵדֶר.”
וְשׁוּב הִרְגִּיעָה אוֹתָה אֲחוֹתָה הַבְּכוֹרָה.
“וַדַאי דָּרַכְתְ עַל מַשֶׁהוּ,” אָמְרָה לָה וְזֵרְזָה אוֹתָה לְהַמְשִׁיךְ בַּדֶרֶךְ.
אַחַר כָּךְ הִגִּיעוּ לִשְׂדֵרַת עֵצִים שֶׁעֲלֵיהֶם הָיוּ עֲשׂוּיִים מִזָהָב טָהוֹר.
גַם מִשָׁם לָקַח הַחַיָל עָנָף לְהוֹכָחָה.
מִשָׁם עָבְרוּ לִשְׂדֵרָה שְׁלִישִׁית וּבָה צָמְחוּ עֲצֵי יַהֲלוֹמִים.
שׁוּב שָׁבַר הַבָּחוּר עָנָף.

------------------
אַרְבָּעִים הַשּׁוֹדְדִים יָצְאוּ הַחוּצָה וְשַׁעַר הָאֶבֶן הַגָּדוֹל נִסְגַּר.
אוֹ אָז עָלוּ הַשּׁוֹדְדִים אִישׁ אִישׁ עַל סוּסוֹ וְדָהֲרוּ מִשָּׁם.
עָלִי בַּבָּא יָרַד מִן הָעֵץ, קָרַב לַמְּעָרָה וְקָרָא בְּקוֹל:
״סוּמְסוּם הִפָּתַח!"
וְשַׁעַר הָאֶבֶן הַגָּדוֹל נִפְתַּח.
עָלִי בַּבָּא נִכְנַס לְתוֹךְ הַמְּעָרָה, וְהִנֵּה בְּאֶמְצַע הַמְּעָרָה רָאָה תֵּבוֹת רַבּוֹת מְלֵאוֹת מַטְבְּעוֹת זָהָב, יַהֲלוֹמִים וַאֲבָנִים יְקָרוֹת.

------------------
הֵם הִשְׁתַּכְשְׁכוּ בּוֹ וְשִׂחֲקוּ וְאָז שָׁתוּ עוֹד.
הֵם הָיוּ מֻקְסָמִים וּמְאֻשָׁרִים.
בְּאוֹתוֹ לַיְלָה נִרְדְמָה מָאלָה בְּשַׁלְוָה מֻחְלֶטֶת, גַּם אִם בִּטְנָה כָּאֲבָה קְצָת.
כָּךְ בְּדִיוּק בִּלוּ אֶת יוֹם הַמָּחֳרָת, וְאֶת הַיּוֹם שֶׁאַחֲרָיו.
בַּיּוֹם הַשְּׁלִישִׁי אָמַר נָאפְּיוֹ: "שִׁמְעוּ, חֲבֵרִים.
שָׁמַעְתִי עַל מָקוֹם רָחוֹק וּמֻפְלָא: הַר הַזָּהָב.
כֻּלוֹ מָלֵא סְלָעִים עֲצוּמִים שֶׁל זָהָב טָהוֹר וַאֲפִלוּ הַצְּמָחִים שֶׁעָלָיו עֲשׂוּיִים מֵעַלְעַלֵי זָהָב דַּקִיקִים.

------------------
"אַתְּ מְצַיֶרֶת פָּשׁוּט מַחְרִיד," הִמְשִׁיכָה הַמִּפְלֶצֶת, וְלוֹלִי הֶאֱמִינָה לָהּ, סָגְרָה אֶת הַמַּחְבֶּרֶת בַּחֲבָטָה, הִכְנִיסָה אוֹתָהּ לַמְּגֵרָה הַחֲשׁוּכָה וְהָלְכָה לְצַחְצֵחַ שִׁנַיִם.
הִיא הִשְׁתַּדְלָה לֹא לְהִסְתַּכֵּל בַּחוֹר שֶׁבַּכִּיוֹר, כִּי שָׁם חִכְּתָה לָהּ מִפְלֶצֶת הַבִּיוּב הָאֲיֻמָה.

------------------
"הָלוֹ? יֵשׁ כָּאן מִישֶׁהוּ?" קָרָאתִי כְּשֶׁעָבַרְתִי בַּשַּׁעַר.
רֹאשׁ שֶׁל יֶלֶד בְּגִילִי הוֹפִיעַ בַּחַלּוֹן.
"מִי אַתָּה?" הוּא קָרָא לְעֶבְרִי.
"אַתָּה צָרִיךְ לָצֵאת הַחוּצָה! אֲנִי צָרִיךְ לְהַגִּיד לְךָ מַשֶׁהוּ!" קָרָאתִי אֵלָיו.
"לֹא יָכוֹל.
אֲנִי צָרִיךְ לְהָכִין שִׁעוּרִים," הוּא אָמַר לִי.
"אַתָּה חַיָּב לָצֵאת!" צָעַקְתִי.
"מָה פִּתְאוֹם?" אָמַר הַיֶּלֶד.
הִתְקַדַמְתִי וְדָפַקְתִי עַל דֶּלֶת הַכְּנִיסָה.

------------------
אֲבָל כְּשֶׁהִגִּיעַ לַצּוּק בְּשָׁלָב אַרְבָּעִים וְשָׁלוֹשׁ גִּלָה שֶׁהוּא חַיָּב לִקְנוֹת גַּרְזֶן קֶרַח וְצִיוּד נוֹסָף בְּכֶסֶף אֲמִתִי כְּדֵי לַעֲבֹר אוֹתוֹ.
וְלָזֶה הַהוֹרִים שֶׁלוֹ לֹא הִסְכִּימוּ.
הָעוֹלָם הָאֲמִתִי
"יֵשׁ לְךָ מֻשָּׂג אֵיךְ יְלָדִים בְּגִילֵנוּ יְכוֹלִים לְהַרְוִיחַ כֶּסֶף?" שָׁאַל אַלוֹן אֶת אֲרִי שֶׁיָּשַׁב לְיָדוֹ בַּכִּתָה לִפְנֵי שֶׁאֲרִי רָץ לְשַׂחֵק כַּדוּרֶגֶל בַּהַפְסָקָה כְּמוֹ תָּמִיד.
בְּדֶרֶךְ כְּלָל הֵם לֹא דִּבְּרוּ הַרְבֵּה, אֲבָל אַלוֹן הָיָה צָרִיךְ עֵצָה.

------------------
בַּהַתְחָלָה אֲפִלוּ לֹא הִשְׁתַּמַשְׁתִי בְּמַבְרֵג כְּדֵי לִפְתֹחַ וְלִסְגֹּר בְּרָגִים.
אִלְתַרְתִי עִם דְּבָרִים שֶׁהָיוּ מִסְבִיבִי.
לְגִיל חָמֵשׁ כְּבָר קִבַּלְתִי בְּמַתָנָה אַרְגַז כְּלֵי עֲבוֹדָה וְזֶה הָיָה הַיּוֹם הַמְּאֻשָׁר בְּחַיַי (וְהָאֻמְלָל בְּחַיֵי הַהוֹרִים שֶׁלִּי).
מֵאוֹתוֹ רֶגַע לֹא הָיָה צַעֲצוּעַ אֶחָד שֶׁהִשְׁאַרְתִי שָׁלֵם, שׁוּם מַכְשִׁיר חַשְׁמַלִי לֹא הָיָה מוּגָן מִפָּנַי.

------------------
הַפּוּף הַגָּדוֹל, שֶׁתָמִיד נֶעֶרְמוּ עָלָיו בְּגָדִים וְצַעֲצוּעִים, הָיָה נָקִי כְּמוֹ שֶׁלֹּא הָיָה מֵאָז שֶׁנִּקְנֶה.
שָׁטִיחַ חָדָשׁ בְּצֶבַע סָגֹל הָיָה פָּרוּשׂ עַל הָרִצְפָּה.
זֶה הָיָה הַחֶדֶר שֶׁיָּעֵלִי תָּמִיד רָצְתָה.
חָמִים וּמַזְמִין.
הִיא הִתְקַשְׁרָה מִיָּד לְאַדְוָה וְהִזְמִינָה אוֹתָהּ לְשַׂחֵק אִתָהּ בַּחֶדֶר הֶחָדָשׁ, אֲבָל אַדְוָה הָלְכָה לְסִדוּרִים עִם אַבָּא שֶׁלָּהּ וְלֹא יָכְלָה לָבוֹא.

------------------
הֵן פָּשְׁטוּ בַּעֲיֵפוּת אֶת שִׂמְלוֹת הַנֶּשֶׁף וְהֶחְזִירוּ אוֹתָן לָאֲרוֹנוֹת הַגְּדוֹלִים, וְאָז חָלְצוּ בַּאֲנָחָה אֶת נַעֲלֵי הָרִקוּד הַבְּלוּיוֹת וְהִנִיחוּ אוֹתָן מִתַּחַת לְמִטוֹתֵיהֶן.
כְּשֶׁהִתְעוֹרֵר הַחַיָל בַּבֹּקֶר הֶחְלִיט שֶׁהוּא חַיָּב לִרְאוֹת אֶת הַמַּחֲזֶה הַמֻּפְלָא עוֹד פַּעַם אַחַת וּבִקֵשׁ מֵהַמֶּלֶךְ לְחַכּוֹת עוֹד יוֹם עַד שֶׁיְגַלֶה לוֹ אֶת סוֹד נַעֲלֵי הָרִקוּד שֶׁל הַנְּסִיכוֹת.

------------------
אָז טִפַּסְתִי עָלָיו וְאָחַזְתִי בַּיָּדִיוֹת, יָרַקְתִי לוֹ עַל הָעֹרֶף, בֵּין הָאָזְנַיִם, כְּמוֹ שֶׁעוֹשִׂים עֶגְלוֹנִים כְּשֶׁהֵם רוֹצִים לְזָרֵז אֶת הַסּוּסִים שֶׁלָּהֶם, אָחַזְתִי חָזָק בַּיָּדִיוֹת שֶׁל סַל הַקְּנִיּוֹת וְעָבַרְנוּ אֶת הַיַּעַר בְּטִיסָה.
שָׁלוֹשׁ דַּקוֹת אַחַר כָּךְ - אֲנִי אוֹמֵר לָכֶם שָׁלוֹשׁ דַּקוֹת - הָיִינוּ בִּפְּרֶנְצְלָאוּ.
שָׁלוֹשׁ דַּקוֹת, אֲנִי יוֹדֵעַ בְּדִיוּק כִּי הֵצַצְתִי בַּשָּׁעוֹן.
"וְאָז..." רָצָה אַחַד הַיְּלָדִים לָדַעַת.

------------------
בִּכְפָר אֶחָד גָּר זָקֵן מֻפְלָג.
הַזָּקֵן גָּר בְּבַיִת קָטָן יַחַד עִם קְרוֹבַת מִשְׁפָּחָה, 
רָעַת לֵב, אֲשֶׁר מְרֵרָה אֶת חַיָּיו.
יוֹם יוֹם עָבַד הַזָּקֵן עֲבוֹדָה קָשָׁה בַּבָּיִת וּבַגַן, וְאִלּוּ הָאִשָּׁה יָשְׁבָה בְּטֵלָה וְדִיבְּרָה אֵלָיו קָשׁוֹת.
וְלַזָּקֵן בַּת יְחִידָה אֲשֶׁר גָּרָה רָחוֹק, מֵעֵבֶר לֶהָרִים.
יוֹם אֶחָד, כַּאֲשֶׁר לֹא יָכוֹל הָיָה הַזָּקֵן לִסְבֹּל עוֹד- כָּתַב מִכְתַּב לְבִתּוֹ וְסִפֵּר לָהּ עַל חַיָּיו הַקָּשִׁים.

------------------
עוֹצְרִים צַעַד אוֹ שְׁנַיִם לִפְנֵי שְׂפַת הַמִּדְרָכָה.
מַבִּיטִים לְכָל הַכִּוּוּנִים.
חוֹצִים בְּקַו יָשָׁר וּבַהֲלִיכָה מְהִירָה חוֹצִים בִּזְרִיזוּת בַּקַּו הַיָּשָׁר וְהַקָּצָר בְּיוֹתֵר.
אָסוּר לַחֲצוֹת בַּאֲלַכְסוֹן.
תּוֹךְ כְּדֵי הַחֲצִיָּה מִסְתַּכְּלִים לְכָל הַכִּוּוּנִים.
אֵיךְ אֶפְשָׁר לַחְצוֹת אֶת הַכְּבִישׁ אִם אֵין מַעֲבַר חֲצִיָּה קָרוֹב וְיֵשׁ הַרְבֵּה מְכוֹנִיּוֹת חוֹנוֹת? 

------------------
לְמִי הָיָה זְמַן לַחֲבֵרִים כְּשֶׁטִפֵּס עַל הַר הַשֶּׁלֶג? אֲבָל עַכְשָׁו הוּא גִּלָה שֶׁכְּדֵי לַעֲבֹר אֶת שָׁלָב אַרְבָּעִים וְשָׁלוֹשׁ וְלַחְזֹר לָהָר הָאָהוּב שֶׁלוֹ הוּא צָרִיךְ חֲבֵרִים גַּם בָּעוֹלָם הָאֲמִתִי.
אַחֲרֵי אֲרוּחַת הַצָּהֳרַיִם הִצִיעַ אֲרִי לָלֶכֶת לַפָלָאפֶל שֶׁל אִיתַי בַּשְּׁכוּנָה.
"אוּלַי יֵשׁ לוֹ בַּקְבּוּקִים רֵיקִים," אָמַר.
זֶה הָיָה רַעְיוֹן מַדְהִים.

------------------
לְכֻלָם הָיָה שֶׁפַע שֶׁל זְמַן פָּנוּי כִּי לֹא הָיָה צָרִיךְ לַעֲבֹד קָשֶׁה בִּשְׁבִיל הָאֹכֶל.
לֹא הָיָה צָרִיךְ לַעֲבֹד בִּכְלָל! הָיָה אֶפְשָׁר לָשֶׁבֶת כָּל הַיּוֹם בַּגִנָה, לְפַטְפֵּט וּלְשַׂחֵק, וּכְשֶׁמִּישֶׁהוּ הָיָה רָעֵב הוּא הָיָה פָּשׁוּט אוֹסֵף בְּיָדָיו חֹפֶן שֶׁל חוֹל, מוֹצִיא אֶת שַׂקִית הַתַבְלִין מִכִּיסוֹ וּמְפַזֵר קְצָת מֵעָלָיו.
כֻּלָם חָשְׁבוּ שֶׁהַחַיִּים פָּשׁוּט נֶהֱדָרִים.
אֲבָל הָיְתָה מִישֶׁהִי אַחַת שֶׁדַוְקָא עָבְדָה קָשֶׁה מְאֹד.

------------------
הַבּוּפָלוֹ הִסְבִּירוּ לָה אֵיפֹה תּוּכַל לִמְצֹא בְּנֵי אָדָם,
וּמַנְהִיג הָעֵדֶר הוֹסִיף: “לֹא בְּרָצוֹן אֲנַחְנוּ נִפְרָדִים מִמֵּךְ.
תָמִיד נִהְיֶה יְדִידַיִךְ.
אִם תִּזְדַּקְקִי לְעֶזְרָתֵנוּ, קִרְאִי לָנוּ וְנָבוֹא לְעֶזְרָתֵךְ.”
חִבְּקָה הַנַּעֲרָה אֶת הַחַיוֹת הַגְּדוֹלוֹת וְיָצְאָה לְדַרְכָּה.
אַחֲרֵי כַּמָּה יְמֵי הֲלִיכָה הִגִּיעָה לִכְפָר אִינְדְּיָאנִי.

------------------
אֵיךְ מֻתָּר לַחְצוֹת אֶת הַכְּבִישׁ?
אִם יֵשׁ גֶּשֶׁר אוֹ מִנְהָרָה - אֵין טוֹב מֵהֶם לַחֲצִיָּה.
מַעֲבַר חֲצִיָּה מְרֻמְזָר הוּא מְצֻיָּן, אַךְ גַּם בְּיָרֹק צָרִיךְ לִבְדֹּק.
מַעֲבַר חֲצִיָּה עִם מִשְׁמְרוֹת זְהִירוּת בַּדְּרָכִים - גַּם הוּא טוֹב מְאוֹד.
אִם אֵין מַעֲבַר חֲצִיָּה ?
בָּחֲרוּ מָקוֹם שֶׁבּוֹ שְׂדֵה הָרְאִיָּה טוֹב, אֵין מְכוֹנִיּוֹת חוֹנוֹת
וְאַתֶּם רוֹאִים לְמֶרְחָק רַב וְנִרְאִים הֵיטֵב.
אִם אַתֶּם מִתַּחַת לְגִיל 9:
חָצוּ אֶת הַכְּבִישׁ עִם מְבֻגָּר.

------------------
"צָרִיךְ לְהָבִין, זֶה לֹא מַצָּב שֶׁהֵכִינוּ אוֹתִי אֵלָיו, נָכוֹן? הִבַּטְתִי פְּנִימָה, צָלַלְתִי לְתוֹךְ עַצְמִי וְגִלִיתִי שֶׁשׁוּם דָּבָר בַּחִנּוּךְ שֶׁלִּי, בַּחַיִים שֶׁלִּי, אֲפִלוּ לֹא בָּאִינְסְטִינְקְטִים הַקְדוּמִים שֶׁבִּי, לֹא הֵכִין אוֹתִי לְמַצָּב שֶׁבּוֹ מִישֶׁהוּ בְּפַשְׁטוּת, בְּאֹפֶן רָגוּעַ לַחֲלוּטִין, יוֹשֵׁב מוּלִי וְגוֹנֵב לִי עוּגִיָּה."
"טוֹב, הָיִיתָ יָכוֹל… בְּעֶצֶם, אֲנִי לֹא לְגַמְרֵי בְּטוּחָה אֵיךְ אֲנִי הָיִיתִי מְגִיבָה לְדָבָר כָּזֶה.
אָז מָה קָרָה אַחַר כָּךְ?"

------------------
אַחֲרֵי דֶּרֶךְ אֲרֻכָּה וּמַתִישָׁה, רָאָה סוֹף-סוֹף מְעַט אוֹר-יוֹם בּוֹקֵעַ מֵחַלוֹנוֹ שֶׁל אֹהֶל גָּדוֹל בְּמַחֲנֶה שֶׁל אִינְדְּיָאנִים לְיַד יַעַר גָּדוֹל.
הָעוֹרֵב הָיָה עָיֵף מְאֹד.
הוּא עָמַד לָנוּחַ עַל עָנָף שֶׁל עֵץ, לֹא רָחוֹק מֵהָאֹהֶל, וְהִתְבּוֹנֵן בְּשֶׁקֶט.
הָיָה זֶה הָאֹהֶל שֶׁל מַנְהִיג הָאִינְדִּיָּאנִים וּמִשְׁפַּחְתוֹ, וְאָמְנָם, אַחֲרֵי זְמַן לֹא רַב הוּסַט פֶּתַח הָאֹהֶל וּמִמֶנוּ יָצְאָה בִּתוֹ שֶׁל הַמַּנְהִיג וּבְיָדֶיהָ מֵימִיַת עוֹר.

------------------
אַתֶּם יוֹדְעִים מָה זֶה כְּפָר? זֶה מָקוֹם מִחוּץ לָעִיר שֶׁגָרִים בּוֹ אֲנָשִׁים, וּמִי שֶׁצוֹעֵד צַעַד גָּדוֹל מִדַי מוֹצֵא אֵת עַצְמוֹ מִחוּץ לַכְּפָר, אֲנִי נִשְׁבַּע לָכֶם.
אָז, בְּקִצוּר, אִמָּא שֶׁלִּי נוֹתֶנֶת לִי אֶת סַל הַקְּנִיּוֹת וְאוֹמֶרֶת לִי לְהָבִיא קִילוֹ דַּיְסָה מִפְּרֶנְצְלָאוּ.
פְּרֶנְצְלָאוּ נִמְצֵאת מַמָשׁ מוּל הַכְּפָר, קְצָת בַּאֲלַכְסוֹן.
הָעִקָר, הִיא נוֹתֶנֶת לִי מַטְבֵּעַ שֶׁל עֲשָׂרָה פְּפֶנִיג ו..."
"דַיְסָה עוֹלָה יוֹתֵר," הֵעִיר אַחַד הַמַּאֲזִינִים הַצְּעִירִים.

------------------
"מָה עָשִׂיתָ? הִשְׁתַּגַעְתָ? אָסוּר לְךָ לָגַעַת בְּמַכְשִׁירֵי חַשְׁמַל!" הָעֹנֶשׁ שֶׁקִבַּלְתִי הָיָה שָׁבוּעַ שָׁלֵם בְּלִי מַמְתָקִים, אֲבָל זֶה הָיָה שָׁוֶה אֶת זֶה.
כַּמּוּבָן שֶׁלֹּא הִרְכַּבְתִי מֵחָדָשׁ אֶת הַטּוֹסְטֶר.
הָיִיתִי רַק בֶּן אַרְבַּע! לֹא הָיָה לִי מֻשָּׂג אֵיךְ לַעֲשׂוֹת אֶת זֶה.
אֲבָל לְאַט לְאַט הִתְחַלְתִי לְהָבִין אֵיךְ הַדְּבָרִים עוֹבְדִים.
הִתְחַלְתִי לְנַסוֹת לְהַרְכִּיב אֶת מָה שֶׁפֵּרַקְתִי.

------------------
יוֹם אֶחָד קָרָא לָה מַנְהִיג הָעֵדֶר וְאָמַר: “טָטַנְגָה וִינְיָה, הִגִּיעַ הַזְּמַן
שֶׁתֵדְעִי עַל מוֹצָאֵךְ הָאֲמִתִי.
אַתְּ אֵינֵךְ בּוּפָלוֹ כָּמוֹנוּ, אֶלָא בַּת אָדָם שֶׁבְּנֵי מִינָה הֵם הָאִינְדִּיָּאנִים.”
בַּתְחִלָה לֹא הֵבִינָה הַנַּעֲרָה אֶת דְּבָרָיו, כִּי הֲרֵי מֵעוֹלָם לֹא רָאֲתָה בְּנֵי אָדָם, אֲבָל אַחֲרֵי שֶׁנִּסוּ לְהַסְבִּיר לָה מִיהֵם הַיְּצוּרִים הַקְּרוּיִים
בְּנֵי אָדָם וּמָה טִיבָם, הֶחְלִיטָה לַעֲזֹב אֶת הָעֵדֶר וּלְחַפֵּשׂ אֶת הַשֵּׁבֶט שֶׁלָה.

------------------
סִפּוּר פּוּאֶנְטָה הוּא סִפּוּר עִם סוֹף מַפְתִיעַ.
הַסִפּוּר "עוּגִיוֹת" מוֹפִיעַ בַּסֵפֶר "הֱיוּ שָׁלוֹם וְתוֹדָה עַל הַדָגִים" בְּסִדְרַת "מַדְרִיךְ הַטְרֶמְפִּיסְט לַגָּלַקְסְיָה" מֵאֵת דַאגְלָס אָדַמְס, וְהוּא דֻּגְּמָה מְצֻיֶנֶת לְסִפּוּר פּוּאֶנְטָה.
מְעַנְיֵן אִם תַצְלִיחוּ לְנַחֵשׁ אֶת הַסּוֹף
"אָז תְּנִי לִי לְסַפֵּר לָךְ סִפּוּר.
יָשַׁבְתִי בְּתַחֲנַת הָרַכֶּבֶת לְיַד שֻׁלְחָן.
מִשְׂמֹאלִי הָיָה עִתּוֹן, מִימִינִי, כּוֹס קָפֶה, וּבְאֶמְצַע הַשֻׁלְחָן – חֲבִילַת עוּגִיוֹת."
"אֲנִי מְבִינָה.

------------------
הַנְּסִיכִים וְהַנְּסִיכוֹת יָצְאוּ מֵהַסִּירוֹת וְנִכְנְסוּ לָאַרְמוֹן הַמְּפֹאָר, שָׁם נִכְנְסוּ לְאוּלַם רִקוּדִים, וְכָל נָסִיךְ נָטַל אֶת יָדָה שֶׁל נְסִיכָתוֹ וְכֻלָם פָּתְחוּ בְּרִקוּדִים סוֹעֲרִים.
נַעֲלֵיהֶן שֶׁל הַנְּסִיכוֹת קִפְּצוּ וְחוֹלְלוּ, רָקְדוּ וְנָקְשׁוּ עַל רִצְפַּת הָאוּלָם, עַד שֶׁנִּשְׁחֲקוּ הַסֻּלְיוֹת וְשׁוּב נִרְאוּ בָּהֶן חֹרִים.
בְּשָׁלוֹשׁ לִפְנוֹת בֹּקֶר סִמְנָה הַנְּסִיכָה הַבְּכוֹרָה לְאַחְיוֹתֶיהָ שֶׁהִגִּיעַ הַזְּמַן לַעֲזֹב.

------------------
אִמָּא פָּנְתָה לְיָרוֹן וְאָמְרָה לוֹ, " אֲנִי מַמָשׁ מוֹדָה לְךָ, אֲבָל מִיכַלִי לֹא בֶּאֱמֶת הִתְחַבְּרָה פֹּה לְאַף כֶּלֶב, אֲנִי מַמָשׁ מִצְטַעֶרֶת." וְהֵן הִתְחִילוּ לָלֶכֶת לְכִוּוּן הַיְּצִיאָה.
"חַכִּי רֶגַע," קָרָא יָרוֹן, "יֵשׁ לִי מַשֶׁהוּ בִּשְׁבִילֵךְ."
הוּא נִגַשׁ לְסַלְסִלָה גְּדוֹלָה וִירֻקָה וְהִכְנִיס אֶת הַיָּד עָמֹק-עָמֹק פְּנִימָה.
מִיכַל הִסְתַּכְּלָה.
יָרוֹן הֶחְזִיק גּוּר קָטָן, מְכֻסֶה בְּבוֹץ וּבְקָקִי.
הָיְתָה לוֹ פַּרְוָה שְׁחוֹרָה וּמְדֻבְלֶלֶת.

------------------
אֲבָל הִיא שִׁנְתָה מַשֶׁהוּ קָטָן וְחָשׁוּב בַּמַּתְכּוֹן.
בִּמְקוֹם לְהוֹסִיף מֵהַצֶּמַח הַהוּא, הִיא הוֹסִיפָה מִצֶמַח אַחֵר.
הִיא לֹא הָיְתָה בְּטוּחָה שֶׁהִיא עוֹשָׂה אֶת הַדָּבָר הַנָּכוֹן.
הִיא פָּחֲדָה לְאַכְזֵב אֶת בְּנֵי הַכְּפָר שֶׁלָה.
הַבֹּקֶר עָלָה, וְעוֹד לִפְנֵי שֶׁפָּקְחָה אֶת עֵינֶיהָ שָׁמְעָה אֶת הַתּוֹר הַקָּבוּעַ שֶׁל אֲנָשִׁים נֶאֱסָף לִפְנֵי דֶּלֶת בֵּיתָה.
הִיא קָמָה מִמִטָתָה בַּאֲנָחָה וְהֵחֵלָה לְחַלֵק אֶת הַתַבְלִין הֶחָדָשׁ כְּשֶׁלִבָּה כָּבֵד עָלֶיהָ.

------------------
"אֲנִי מְמַהֶרֶת, אֵין לִי הַרְבֵּה זְמַן.
רַק רָצִיתִי לְוַדֵא שֶׁאַתְּ זוֹכֶרֶת מָהֵן אוֹתִיוֹת אֵיתָ"ן."
"אֶמְמְמְ… זֶה קָשׁוּר לִפְעָלִים בִּזְמַן עָתִיד…" מִלְמַלְתִי.
"תְשׁוּבָה נְכוֹנָה, אֲבָל חֶלְקִית.
אֵיךְ תַּגִּידִי שֶׁתַחְזְרִי הַבַּיְתָה בֶּעָתִיד?"
"אֶההה… אֲנִי אֶחְזֹר הַבַּיְתָה."
"נָכוֹן," פָּסְקָה תַּמָרָה.
"הַרְבֵּה יְלָדִים טוֹעִים וְאוֹמְרִים 'אֲנִי יַחְזֹר'.
זֶה חֲבָל.
צָרִיךְ לוֹמַר: אֲנִי אֶחְזֹר, אַתְּ תַּחְזְרִי, הוּא יַחְזֹר, אֲנַחְנוּ נַחְזֹר.

------------------
שַׁעַר הָאֶבֶן הַגָּדוֹל נִסְגַּר מֵעַצְמוֹ, וְעָלִי בַּבָּא הוֹרִיד מֵעַל גַּבּוֹ אֶת הַשַּׂק שֶׁבּוֹ הָיָה אוֹסֵף אֶת הָעֲנָפִים הַיְּבֵשִׁים, וְהֵחֵל לְמַלֵּא אוֹתוֹ בְּמַטְבְּעוֹת זָהָב.
כְּשֶׁהַשַּׂק הָיָה מָלֵא, קָרָא עָלִי בַּבָּא לְעֵבֶר הַשַּׁעָר:
״סוּמְסוּם הִפָּתַח!"
וְשַׁעַר הָאֶבֶן נִפְתַּח.
עָלִי בַּבָּא יָצָא הַחוּצָה, וְאָז נִסְגַּר הַשַּׁעַר מֵעַצְמוֹ.
עָלָה עָלִי בַּבָּא עַל חֲמוֹרוֹ וְרָכַב מַהֵר הָעִירָה.

------------------
חוֹצִים בֵּין מְכוֹנִיּוֹת חוֹנוֹת רַק כְּשֶׁאֵין אֶפְשָׁרוּת אַחֶרֶת וּמְכוֹנִיּוֹת חוֹנוֹת לְאֹרֶךְ כָּל הָרְחוֹב וְאֵין מַעֲבַר חֲצִיָּה קָרוֹב.
בּוֹחֲרִים אֶת הַמָּקוֹם הַמַּתְאִים בְּיוֹתֵר לַחֲצִיָּה.
עָדִיף מֵעֵבֶר בֵּין כְּלֵי רֶכֶב נְמוּכִים, שֶׁיֵּשׁ בֵּינֵיהֶם מֵרֶוַח גָּדוֹל.
בּוֹדְקִים שֶׁאֵין נַהָגִים בַּמְּכוֹנִיּוֹת הַחוֹנוֹת שֶׁבּוֹחֲרִים לַחֲצוֹת בֵּינֵיהֶן.
מַתְחִילִים לַחֲצוֹת לְפִי הַכְּלָלִים.
עוֹצְרִים כַּאֲשֶׁר מַגִּיעִים לִקְצֵה הַמְּכוֹנִיּוֹת הַחוֹנוֹת.

------------------
"לֹא כָּל כָּךְ מַהֵר, חָבֵר," אָמַר הָאִישׁ הַצָּמֵא, "הִנֵה אֲנִי שׁוּב מַרְגִישׁ כְּאִלּוּ אֵשׁ בּוֹעֶרֶת בְּבִטְנִי.
אֲנִי צָרִיךְ מַיִם רַבִּים כְּדֵי לְכַבּוֹת אוֹתָהּ.
תֵן לִי לִלְגֹם קְצָת." וְהוּא עָבַר מֵחָבִית לְחָבִית וְרוֹקֵן אֶת כֻּלָן עַד הַטִּפָּה הָאַחֲרוֹנָה.
כֻּלָם הִתְפַּלְאוּ מְאֹד לִמְצֹא אֶת הַחֶדֶר רֵיק מִמָזוֹן וּמִמַשְׁקָאוֹת, אֲבָל הָיָה מִבְחָן נוֹסָף.
הַמִּבְחָן הַשְּׁלִישִׁי

------------------
וְהָרַבִּי מְנַסֶּה לְלַמֵד אוֹתוֹ כְּדֵי שֶׁלְפָחוֹת יֵדַע אֶת "שְׁמַע" בְּרֹאשׁ הַשָּׁנָה וְיוּכְלוּ לָקַחַת אוֹתוֹ הָעִירָה.
וְלִכְבוֹד הַחַג קָנוּ לוֹ, לְיַאשֶׁק, חֲלִיפַת בְּגָדִים חֲדָשָׁה, נַעֲלַיִם וְכוֹבַע חָדָשׁ… לְפָחוֹת שֶׁיִקְרָא אֶת "שְׁמַע"…
בְּבֵית הַכְּנֶסֶת עוֹלֶה קוֹל בְּכִי חָנוּק מֵעֶזְרַת הַנָּשִׁים, וְיַאשֶׁק, לָבוּשׁ בִּבְגָדָיו הַחֲדָשִׁים, עוֹמֵד וְשַׂעֲרוֹתָיו נוֹפְלוֹת מִתַּחַת לְכוֹבָעוֹ עַל פָּנָיו.

------------------
רִינָה וְיָעֵל הֵן חָבֵרוֹת טוֹבוֹת עוֹד מֵהַגַּן.
הַן גַּם גָּרוֹת בִּשְכֵנוּת זוֹ לַזוֹ.
יוֹם יוֹם לְאַחַר הַלִּימוּדִים הֵן נִפְגָשוֹת וּמְבָלוֹת בְּיַחַד אֶת שְעוֹת אַחַר הַצָּהֳרַיִם
יוֹם אֶחַד גִּילוּ סוּלַם נִיצַב לְיַד הַקִּיר שֶל בַּיִת עָזוּב בַּשְכוּנָה.
סַקְרָנוּתָה שֶל יָעֵל הִתְעוֹרֶרָה, וְהִיא אָמְרָה: "בוֹאִי נִרְאֶה לְאֵן מוֹבִיל הַסּוּלָם".
אָמְרָה, וְהִתְחִילָה לְטָפֵּס עַל הַסּוּלָם, וְרִינָה אַחַרֵיהָ.
טִיפְּסוּ וְטִיפְּסוּ עַד שֶהִגִּיעוּ לְפֶתַח שֶל עָלִיָית גַּג.

------------------
בַּסְּבִיבָה שֶׁלָּנוּ יֵשׁ דְּבָרִים שֶׁהֵם חֵלֶק מֵעוֹלַם הַטֶּבַע וְיֵשׁ דְּבָרִים שֶׁעָשָׂה הָאָדָם.
לִפְנֵיכֶם שְׁתֵי תְּמוּנוֹת מְאוֹד מְיֻחָדוֹת.
אֶפְשָׁר לְהִכָּנֵס לַתֹכֶן וּלְסַיֵר בָּאֵזוֹר שֶׁבּוֹ הֵן צֻלְמוּ.
הַתְמוּנוֹת צֻלְמוּ בְּמֵיזָם שֶׁנִּקְרָא "גוּגְל סְטְרִיט וִיוּ".
צַלָמִים מִכָּל הָעוֹלָם טִיְלוּ וְצִלְמוּ בְּמַצְלֵמוֹת מְיֻחָדוֹת כִּמְעַט כָּל מָקוֹם בָּעוֹלָם.
הַתְמוּנוֹת שֶׁתִּרְאוּ צֻלְמוּ בָּעִיר תֵּל אָבִיב.

------------------
יֵשׁ לִי הָמוֹן דִּמְיוֹן אֲבָל אֲנִי רַק מַשְׂכִּיר אוֹתוֹ, לֹא מוֹכֵר.
בְּאֵין בְּרֵירָה הוּא לָקַח חוּפְשָׁה אֲרוּכָּה מֵהָעֲבוֹדָה, הִתְיַישֵּׁב בְּחֶדֶר הָעֲבוֹדָה וְסָרַק אֶת כָּל הָאֲתָרִים שֶׁיָּכֹל.
אֶלָּא שֶׁהָאֲתָרִים לֹא מָכְרוּ לוֹ דִּמְיוֹן.
הֵם מָכְרוּ הַכֹּל חוּץ מִדִּמְיוֹן.
זֶה לָקַח לְאַבָּא הַרְבֵּה יָמִים לְהָבִין וּלְבַזְבֵּז אֶת כָּל הַחוּפְשָׁה שֶׁלּוֹ עַל חִיפּוּשִׁים בְּאִינְטֶרְנֶט בְּמָקוֹם לְטַיֵּיל וּלְבַלּוֹת עִם הַמִּשְׁפָּחָה.

------------------
בִּקְצֵה כְּפָר אֶחָד חַיָה פַּעַם אִשָּׁה זְקֵנָה וַחֲכָמָה.
הִיא הָיְתָה מַמְצִיאָה גְּדוֹלָה וְכָל הַכְּפָר נֶהֱנָה וְשִׂגְשֵׂג בִּזְכוּת הַמְצָאוֹתֶיהָ.
הִיא, לְמָשָׁל, הִמְצִיאָה קֶשֶׁת וְחֵץ שֶׁלְעוֹלָם לֹא מַחְמִיצִים אֶת הַמַּטָרָה.
צַיָדֵי הַכְּפָר עָשׂוּ שִׁמוּשׁ רַב בַּהַמְצָאָה הַזֹּאת.
הִיא הִמְצִיאָה גַּם מַחֲרֵשָׁה מְיֻחֶדֶת שֶׁקִצְרָה מְאֹד אֶת זְמַן הַחֲרִישָׁה בַּשָּׂדֶה.

------------------
אֲבָל כְּשֶׁיָּעֵלִי פָּתְחָה אֶת הַקֻפְסָה בַּכִּתָה – בְּשֶׁקֶט בְּשֶׁקֶט, כְּדֵי שֶׁאַף אֶחָד לֹא יָשִׂים לֵב – מִיָּד הִתְגוֹדְדוּ סְבִיבָהּ הֲמוֹן יְלָדִים שֶׁדָרְשׁוּ לִטְעֹם מִמָה שֶׁהֵבִיאָה.
"אֵיזֶה טָעִים זֶה!" הִתְפַּעֲלָה אַדְוָה.
"אֶפְשָׁר עוֹד קְצָת?" הִתְחַנֵן עִילַי.
בְּמַזָל הִצְלִיחָה יָעֵלִי לֶאֱכֹל חֲצִי מַאֲפֶה לִפְנֵי שֶׁהַיְּלָדִים הִשְׁתַּלְטוּ גַּם עָלָיו.
הָיָה בֶּאֱמֶת טָעִים.
הַיּוֹם הַשֵּׁנִי
לְמָחֳרָת חָזְרָה יָעֵלִי מִבֵּית הַסֵּפֶר בְּמַצַב רוּחַ רַע.

------------------
אֲתָר אֶחָד הִבְטִיחַ לוֹ שֶׁאִם הוּא יִשְׁתֶה ´פּוּקָה טוּלָה´ אָז יִהְיֶה לוֹ טַעַם בַּחַיִּים (אֲבָל הֵם לֹא אָמְרוּ אֵיזֶה טַעַם זֶה, בֶּטַח מָתוֹק, חָשַׁב אַבָּא).
אֲתָר אַחֵר הִבְטִיחַ לָתֵת לְאַבָּא כְּנָפַיִים אִם הוּא יִשְׁתֶה מַשְׁקֶה ´בּוּלִים אֲדוּמִּים´ (לְזֶה אַבָּא כְּבָר מַמָּשׁ לֹא הֶאֱמִין, אָז הוּא הָיָה בָּטוּחַ שֶׁמְּרַמִּים אוֹתוֹ).
אַבָּא הֵבִין שֶׁהָאִינְטֶרְנֶט לֹא יוּכַל לַעֲזוֹר לוֹ הַרְבֵּה וּפָנָה לַשִּׁיטָה הָאַחֲרוֹנָה הַמּוּכֶּרֶת לוֹ.

------------------
אֲפִלוּ אִם תַּצִיעִי לִי אֶלֶף כְּלָבוֹת גְּדוֹלוֹת וּלְבָנוֹת, אֲנִי רוֹצָה רַק אֶת אַלְפְרֶד."
"אַלְפְרֶד?" שָׁאֲלָה אִמָּא בְּצִחְקוּק.
"כֵּן," אָמְרָה מִיכַל, "אַלְפְרֶד.
כָּכָה קוֹרְאִים לוֹ."
הִיא נִגְשָׁה אֶל יָרוֹן וְלָקְחָה אֶת אַלְפְרֶד בְּיָדֶיהָ.
לֹא הָיָה אִכְפַּת לָהּ בִּכְלָל לְהִתְלַכְלֵךְ אוֹ שֶׁהַפַּרְוָה שֶׁלוֹ לֹא רַכָּה.
אַלְפְרֶד אֲפִלוּ לֹא הִסְתַּכֵּל עָלֶיהָ.
הוּא רַק שָׁכַב בִּזְרוֹעוֹתֶיהָ בְּלִי לָזוּז.
אִמָּא שָׁאֲלָה אוֹתָהּ, "מִיכַלִי, אַתְּ בְּטוּחָה?"

------------------
הַתּוֹשָׁבִים הִתְחַנְנוּ בִּפְנֵי הָעוֹרֵב שֶׁיֵצֵא שׁוּב אֶל מַסְעוֹתָיו וְיָבִיא לָהֶם עוֹד כַּדוּר-אוֹר קָטָן.
הַחֹשֶׁךְ כְּבָר הִשְׁתַּלֵט עַל הָאָרֶץ בְּכָל שְׁעוֹת הַיּוֹם וְהַלַּיְלָה.
וְהָעוֹרֵב הִסְכִּים לָצֵאת דָּרוֹמָה לְהָבִיא אִתּוֹ מְעַט אוֹר-יוֹם, כְּדֵי שֶׁיַּסְפִּיק לְכַמָּה חֳדָשִׁים שֶׁל מִשְׂחָקִים וְשֶׁל עֲבוֹדָה.
לָכֵן שׂוֹרֵר בְּאַרְצוֹת הַצָּפוֹן חֹשֶׁךְ מֻחְלָט בְּחָדְשֵׁי הַחֹרֶף.

------------------
הָלְכוּ הַשּׁוֹטְרִים אֶל מוֹכֵר הַשֶּׁמֶן וְאָכֵן מָצְאוּ אֶצְלוֹ מִטְפַּחַת אֲדֻמָה וּבָה 165 מַטְבְּעוֹת זָהָב.
מוֹכֵר הַשֶּׁמֶן נִסָה לְשַׁכְנֵעַ אוֹתָם שֶׁמְּדֻבָּר בְּכַסְפּוֹ שֶׁלוֹ, אֲבָל אַף אֶחָד לֹא הֶאֱמִין לוֹ וְהוּא נִשְׁלַח לַכֶּלֶא.
כַּעֲבֹר כַּמָּה יָמִים הִתְחִיל הַמִּשְׁפָּט.
הַשּׁוֹפֵט הָיָה שׁוֹפֵט זָקֵן, הָגוּן וְרוֹדֵף צֶדֶק.
הוּא שָׁאַל כָּל אֶחָד מֵהַסּוֹחֲרִים מָה קָרָה, אֲבָל שְׁנֵיהֶם דָּבְקוּ בְּסִפּוּרָם.

------------------
הָאִישׁ גָּדַל, וְגַם מָצָא עֲבוֹדָה בְּבַנְק בַּתְּחוּם שֶׁלּא הָיָה צָרִיךְ דִּמְיוֹן, וּבְסַךְ הַכֹּל הָיָה דֵּי מְרוּצֶּה מֵהַחַיִּים, כִּי הוּא לֹא יָכֹל לְדַמְיֵין מַשֶּׁהוּ יוֹתֵר טוֹב.
הוּא מָצָא אִישָּׁה נֶחְמָדָה שֶׁהָיְיתָה כָּל הַזְּמַן בָּעוֹלָם הַדִּמְיוֹנוֹת.
הִיא אֲפִילּוּ דִּמְיְינָה שֶׁהָאִישׁ הַזֶּה הוּא הָאָדָם הַנֶּחְמָד וְהַמַּתְאִים בְּיוֹתֵר בָּעוֹלָם, לָכֵן הִיא הִתְחַתְּנָה אִיתּוֹ.
הוּא נִשְׁאַר בָּעוֹלָם הַמַּעֲשִׂי שֶׁלּוֹ וְהִיא בָּעוֹלָם הַדִּמְיוֹנוֹת שֶׁלָּהּ.

------------------
תוֹשָׁבֵי אָלַסְקָה לֹא יָדְעוּ מַהוּ אוֹר-יוֹם.
הַשָּׁמַיִם הָיוּ תְּלוּיִים מֵעֲלֵיהֶם תָּמִיד כְּמוֹ קְטִיפָה שְׁחוֹרָה, כָּךְ שֶׁאִישׁ לֹא יָדַע מָתַי יוֹם וּמָתַי לַיְלָה, מָתַי צָרִיךְ לָצֵאת לָעֲבוֹדָה וּמָתַי לִשְׁכַּב לִישֹׁן.
בְּכָל רַחֲבֵי אֶרֶץ אָלַסְקָה, הָיָה הָעוֹרֵב הַיְּצוּר הַיָּחִיד שֶׁיָּדַע אוֹר-יוֹם מַהוּ.
כֵּיוָן שֶׁהִרְחִיק לִנְדֹד, בִּקֵר בַּאֲרָצוֹת רְחוֹקוֹת וְשָׁם רָאָה אֶת אוֹר-הַיּוֹם.

------------------
לָכֵן הִכְרִיז בַּמַּמְלָכָה שֶׁמִּי שֶׁיְגַלֶה אֶת הַתַעֲלוּמָה וִיסַפֵּר לַמֶּלֶךְ לְאָן הוֹלְכוֹת בְּנוֹתָיו בַּלַּיְלָה, יוּכַל לָשֵׂאת אַחַת מֵהֶן לְאִשָּׁה, וּבְבוֹא הַיּוֹם לִהְיוֹת לְמֶלֶךְ בְּעַצְמוֹ.
בַּהַתְחָלָה חָשְׁבוּ הַגְּבָרִים הַצְּעִירִים בַּמַּמְלָכָה שֶׁמְּדֻבָּר בִּמְשִׂימָה קַלָה מֵאֵין כְּמוֹתָה.
הָרִאשׁוֹן הָיָה בֶּן מֶלֶךְ שֶׁהִגִּיעַ אֶל הָאַרְמוֹן.
הוּא הִתְקַבֵּל בְּכָבוֹד רַב וְהִצִיב אֶת מִטָתוֹ לְיַד פֶּתַח חַדְרָן שֶׁל הַנְּסִיכוֹת.

------------------
רַק כְּשֶׁהִיא מְסַיֶמֶת אֶת הַשִּׂיחָה וְאוֹמֶרֶת לְיָעֵלִי בְּעִבְרִית מַשֶׁהוּ כְּמוֹ "הִגִּיעַ הַזְּמַן לְמִקְלַחַת", יָעֵלִי מַרְגִישָׁה שֶׁקִבְּלָה אֶת אִמָּא שֶׁלָּהּ בַּחֲזָרָה וְנִרְגַעַת.
וְעַכְשָׁו אִמָּא וְאַבָּא הֶחְלִיטוּ לִנְסֹעַ לְאַנְגְּלִיָה לְמֶשֶׁךְ חֲמִשָׁה יָמִים וְסָבְתָא שֶׁל יָעֵלִי תַּגִּיעַ לִהְיוֹת אִתָהּ.
"אֲנִי מַסְפִּיק גְּדוֹלָה כְּדֵי לְהִשָׁאֵר לְבַד," אָמְרָה יָעֵלִי.
"אֲנִי כְּבָר יוֹדַעַת לְהָכִין חֲבִיתָה."
אֲבָל אִמָּא וְאַבָּא רַק צָחֲקוּ.

------------------
 לְרֶגַע אֶת כְּבוֹד הַמְּלָכִים וְהִגִּיעַ לְבַדוֹ אֶל הַשָּׂדֶה, הִשְׂתָרֵעַ עַל הָאָרֶץ לְצִדּוֹ שֶׁל יַאשֶׁק וְיוֹשֵׁב לוֹ וּמְחַכֶּה…
וְיַאשֶׁק רוֹצֶה לְהוֹדּוּת וּלְהַלֵּל אֶת ה' עַל כָּל אֲשֶׁר פֹּה מִסָבִיב.
וְלִפְעָמִים הוּא רוֹצֶה לָלֶכֶת וְלָלֶכֶת עַד אֲשֶׁר יַגִּיעַ לְשָׁם, אֶל הָעִיר הַגְּדוֹלָה, אֶל מְקוֹם מוֹשָׁבוֹ שֶׁל הָאֱלֹהִים, אֶל הֵיכָלוֹ.
– אָז אֶגַשׁ וַאֲנַשֵׁק אֶת הָאֱלֹהִים – הוּא חוֹשֵׁב בְּלִבּוֹ.
וְתֵכֶף הוּא נֶאֱנָח: הַאִם יִתְנוּ לִי לָגֶשֶׁת אֵלָיו?

------------------
"אֲנִי מִצְטַעֶרֶת," אָמְרָה אִמָּא, "זֶה לֹא בְּדִיוּק מָה שֶׁאֲנַחְנוּ מְחַפְּשׂוֹת." וּכְבָר מָשְׁכָה אֶת מִיכַל בַּיָּד לְעֵבֶר הַדֶּלֶת.
"אֲנִי רוֹצָה אוֹתוֹ," קָרְאָה מִיכַל וְהִשְׁתַּחְרְרָה מֵאֲחִיזָתָהּ שֶׁל אִמָּא.
אִמָּא הִתְכּוֹפְפָה וְלָחֲשָׁה לָהּ, "אֲבָל חָשַׁבְתִי שֶׁאַתְּ רוֹצָה כַּלְבָּה גְּדוֹלָה וּלְבָנָה.
הַגּוּר הַזֶּה נִרְאֶה כְּמוֹ סְמַרְטוּט."
"לֹא אִכְפַּת לִי," אָמְרָה מִיכַל, "לֹא אִכְפַּת לִי.

------------------
אֲבָל כֻּלָם רַק אָמְרוּ בְּחֹסֶר סַבְלָנוּת, "כֵּן, כֵּן… מָחָר." וּמִלְאוּ שַׂקִיוֹת נוֹסָפוֹת שֶׁל תַּבְלִין.
הַמַּמְצִיאָה לֹא יָדְעָה מָה לַעֲשׂוֹת.
עֶרֶב אֶחָד, כְּשֶׁהֵכִינָה כַּמֻּיּוֹת עֲצוּמוֹת מֵהַתַבְלִין שֶׁלָה לִקְרַאת יוֹם הַמָּחָר, עָלָה בְּרֹאשָׁה רַעְיוֹן.
הִיא לָקְחָה אֶת קַעֲרוֹת הַתַבְלִין הַמּוּכָן וְ – טְרַאח – שָׁפְכָה אוֹתָן מֵהַחַלּוֹן.
אַחַר כָּךְ חָזְרָה לַמַּעְבָּדָה וְהֵכִינָה תַּעֲרֹבֶת שֶׁנִּרְאֲתָה בְּדִיוּק כְּמוֹ הַתַבְלִין.

------------------
כְּשֶׁרָאָה אֶת הַחֲבוּרָה מִתְקָרֶבֶת אֵלָיו סִמֵן לָהֶם בְּאֶצְבַּע עַל שְׂפָתָיו שֶׁיִהְיוּ בְּשֶׁקֶט.
"שָׁלוֹם," לָחַשׁ לֵב אַדִּיר, "לָמָה אַתָּה מַצְמִיד אֹזֶן לָאֲדָמָה?"
"אֲנִי מַקְשִׁיב לַצְמָחִים הַגְדֵלִים בְּתוֹךְ הַיַּעַר," עָנָה הָאִישׁ, "יֵשׁ שָׁם פֶּרַח יְפֵהפֶה שֶׁאֲנִי רוֹצֶה לִמְצֹא וַאֲנִי מְנַסֶּה לִשְׁמֹעַ אֶת נְשִׁימָתוֹ כְּדֵי שֶׁאֵדַע לְהַגִּיעַ אֵלָיו.
אָה! אֲנִי שׁוֹמֵעַ אוֹתוֹ עַכְשָׁו!" וְהוּא הִתְרוֹמֵם מֵהָאֲדָמָה.
"מִי אַתָּה?" שָׁאַל הַנַּעַר.

------------------
"אֲפִלוּ נְהַר הַשּׁוֹקוֹלָד יַחְוִיר אֶל מוּל הַר הַזָּהָב, אַתְּ תִּרְאִי, מָאלָה!" אָמַר נָאפְּיוֹ שֶׁיָּשַׁב לְיָדָה.
מָאלָה נִעְנְעָה בְּרֹאשָׁה.
"אֲנִי לֹא אָבוֹא אִתְכֶם," אָמְרָה.
"מָה, תִּשָׁאֲרִי כָּאן?" נִדְהֲמָה לוּסָה.
"כַּמָּה שׁוֹקוֹלָד אֶפְשָׁר לִשְׁתּוֹת? הַבֶּטֶן שֶׁלִּי כּוֹאֶבֶת כְּבָר יוֹמַיִם."
לְמָחֳרָת מִלְאָה מָאלָה בַּקְבּוּק גָּדוֹל בְּמַשְׁקֵה שׁוֹקוֹלָד עָשִׁיר וְהִכְנִיסָה אוֹתוֹ לְתִיקָה.
יַלְדֵי הַכְּפָר בְּוַדַאי יִשְׂמְחוּ לִטְעֹם מִמֶנוּ.

------------------
אִמָה מֵתָה בְּיַלְדוּתָהּ וְאָבִיהָ, שֶׁהָיָה צִ'יף גָּדוֹל, מֵת גַּם הוּא.
הִיא הָיְתָה לְבַדָהּ בָּעוֹלָם אֲבָל הוֹרֶיהָ הִשְׁאִירוּ לָהּ אֲדָמוֹת רַבּוֹת, רְכוּשׁ עָצוּם וּמְשָׁרְתִים.
בִּגְלַל אָפְיָהּ הַטּוֹב, יוֹפְיָהּ וּרְכוּשָׁהּ הָיוּ לָהּ מְחַזְרִים רַבִּים.
אֲבָל הִיא לֹא הִתְרַשְׁמָה בְּקַלוּת מֵהַגְּבָרִים הַצְּעִירִים שֶׁרָצוּ לְהִנָשֵׂא לָהּ, וְכָל מִי שֶׁהִגִּיעַ לְבַקֵשׁ אֶת יָדָהּ הָיָה צָרִיךְ לַעֲבֹר מִבְחָנִים קָשִׁים כְּדֵי לְהוֹכִיחַ אֶת אָפְיוֹ וְאֶת יְכוֹלוֹתָיו.

------------------
"בִּשְׁבִיל מָה לָךְ?" נָהֲמָה הַמִּפְלֶצֶת.
"מִמֵילָא יֵצֵא לָךְ מְכֹעָר…"
לוֹלִי שָׂמָה אֶת הַמַּחְבֶּרֶת עַל הַשֻּׁלְחָן וּפָתְחָה אוֹתָהּ.
הַמִּפְלֶצֶת הִתְיַשְׁבָה לָהּ עַל הַכָּתֵף.
"לֹא עָדִיף שֶׁתִּרְאִי טֵלֵוִיזְיָה?" הִיא הִצִיעָה.
"נִרְאֶה לִי הַרְבֵּה יוֹתֵר כֵּיף.
וּפָחוֹת מְעַיֵף."
לוֹלִי הִפְנְתָה אֶת פָּנֶיהָ וְהִבִּיטָה יָשָׁר בְּעֵינֶיהָ שֶׁל הַמִּפְלֶצֶת.
"בַּחַיִים לֹא תַּצְלִיחִי לְצַיֵר יְצוּר מֻרְכָּב כָּמוֹנִי," אָמְרָה הַמִּפְלֶצֶת בְּבוּז.

------------------
לֹא הָיוּ בּוֹ סְפֵקוֹת.
הוּא הָיָה בָּטוּחַ בְּמַרְאֵהוּ הַנָּאֶה וּבְכֹחוֹ הָרַב.
הָרָץ הַסָּגֹל
יוֹם אֶחָד, אַחֲרֵי שֶׁעָבַר מֶרְחָק גָּדוֹל, פָּגַשׁ אָדָם לָבוּשׁ בִּבְגָדִים סְגֻלִים שֶׁיָּשַׁב עַל גִּבְעָה סַלְעִית וְקָשַׁר אֲבָנִים גְּדוֹלוֹת לְרַגְלָיו.
"שָׁלוֹם," אָמַר לָאִישׁ, "לָמָה אַתָּה קוֹשֵׁר אֲבָנִים לְרַגְלֶיךָ?"
"אֲנִי צַיָד," עָנָה הָאִישׁ, "אֲבָל כְּשֶׁאֲנִי רוֹדֵף אַחֲרֵי צְבִי, אֲנִי רָץ מַהֵר מִדַי וּבְלִי שֶׁאֲנִי שָׂם לֵב – אֲנִי כְּבָר מִלְפָנָיו.

------------------
לִפְנֵי שֶׁחָזְרוּ הַבַּיְתָה עָלְתָה לוֹלִי עַל הַנַּדְנֵדָה כְּדֵי לִרְאוֹת כְּמוֹ שֶׁצָרִיךְ אֶת מִפְלֶצֶת הַנַּדְנֵדוֹת הָאֲיֻמָה, שֶׁמְּאַיֶמֶת לְהַשְׁלִיךְ מֵעָלֶיהָ אֶת הַיְּלָדִים בִּתְנוּפָה.
בַּבַּיִת, אַחֲרֵי אֲרוּחַת הָעֶרֶב, יָשְׁבָה לוֹלִי לְיַד שֻׁלְחַן הַמִּטְבָּח, צִיְרָה אֶת שְׁתֵי הַמִּפְלָצוֹת וְכָתְבָה עֲלֵיהֶן תֵּאוּר קָצָר.
אַחַר כָּךְ הִיא הֵכִינָה שַׁעַר:
מִפְלְצוֹת הַמַּיִם
הִיא תִּצְטָרֵךְ לִמְצֹא דֶּרֶךְ לִפְגֹשׁ אֶת מִפְלֶצֶת הַיָּם וְאֶת מִפְלֶצֶת הַבְּרֵכָה.

------------------
הוּא עוֹמֵד וּמַבִּיט עַל הַחַזָן, עַל הַמִּתְפַּלְּלִים הַבּוֹכִים.
הִנֵה לְפָנָיו הַפָּרֹכֶת הַמְּכַסָה אֶת אֲרוֹן הַקֹדֶשׁ וְעָלֶיהָ כָּתוּב בְּאוֹתִיוֹת זָהָב "קֹדֶשׁ לְה".
-אֱלֹהִים בְּוַדַאי שָׁם מֵאֲחוֹרֵי הַפָּרֹכֶת – הוּא חוֹשֵׁב בְּלִבּוֹ.
אִמּוֹ מַבִּיטָה עָלָיו מֵעֶזְרַת הַנָּשִׁים.
הִיא רוֹאָה אוֹתוֹ עוֹמֵד וְלוֹטֵשׁ עֵינַיִם מִסָבִיב, וְהַסִּדוּר נוֹפֵל מִיָּדָיו, וְהִיא נֶאֱנַחַת וְאוֹמֶרֶת בְּלִבָּה: "אִכָּר, בּוּר גָּמוּר!"

------------------
הִבְרִיחַ אֶת הַכֶּלֶב, וְהַחֲתַלְתּוּל קָפַץ מִיָּד אֵלָיו עַל שְׁתֵּי רַגְלָיו, הוֹצִיא שׁוּב לָּשׁוֹן וְלִקֵּק אֶת כַּף יָדוֹ שֶׁל צָ'אפָּאצ'וּל, עַד שֶׁלָּקַח אֶת הַחֲתַלְתּוּל מֵהַגִּנָּה, וּמָקוֹם בַּמִּרְפֶּסֶת לוֹ פִּנָּה.
עַל מַגֶּבֶת כְּחֻלָּה, הֵכִין לוֹ קַעֲרִית עֲגֻלָה וּמִלֵא אוֹתָהּ בְּחָלָב, שֶׁהַחֲתַלְתּוּל לִקֵּק בְּעֹנֶג רָב, וּכְשֶׁסִּיֵּם לְלַקֵּק בַּשָּׂפָם וּבַלָּשׁוֹן, יִלֵל צִ'י-אָה צִ'י–אָה בְּשָׂשׂוֹן.


------------------
הַמַּחְשָׁבָה עַל נְהַר הַשּׁוֹקוֹלָד לֹא הִרְפְּתָה מִמֶנָה, וּבֹקֶר אֶחָד הִכְנִיסָה לְתַרְמִילָה קְצָת צֵידָה וְיָצְאָה לַדֶּרֶךְ בְּלִי לְהִפָּרֵד מֵאַף אֶחָד, כְּדֵי שֶׁלֹּא יְנַסוּ לְשַׁכְנֵעַ אוֹתָה לְהִשָׁאֵר בִּצְעָקוֹת אוֹ בִּדְמָעוֹת.
צָעֲדָה מָאלָה בְּתוֹךְ יַעֲרוֹת הָעֲנָק שֶׁל הָאָמָזוֹנָס.
זוֹ לֹא הָיְתָה הֲלִיכָה פְּשׁוּטָה.
הִיא נֶאֶלְצָה לְפַלֵס לָה דֶּרֶךְ בִּמְקוֹמוֹת שֶׁבָּהֶם רֶגֶל אָדָם לֹא דָּרְכָה מֵעוֹלָם.
צִפּוֹרִים צִבְעוֹנִיּוֹת וִיפֵהפִיוֹת לִוּוּ אֶת דַּרְכָּה.

------------------
וְהַבְּעָיָה הָיְתָה שֶׁבִּגְלַל שֶׁלֹּא אָמַרְתִּי שׁוּם דָּבָר בַּפַּעַם הָרִאשׁוֹנָה, אֵיכְשֶׁהוּ הָיָה יוֹתֵר קָשֶׁה לְהַעֲלוֹת אֶת הַנוֹשֵׂא בַּפַּעַם הַשְׁנִיָּה.
מָה יָכֹלְתִי לְהַגִיד? סְלִיחָה, אֲדוֹנִי, לֹא יָכֹלְתִי שֶׁלֹּא לָשִׂים לֵב… אֶמְמְמְ… זֶה לֹא הָיָה עוֹבֵד.
לֹא.
לָכֵן הִתְעַלַמְתִי מִזֶה בְּצוּרָה אֲפִלוּ יוֹתֵר נְחוּשָׁה מִקֹדֶם.
נָעַצְתִי מַבָּט עִקֵשׁ בַּתַשְׁבֵּץ.
עֲדַיִן לֹא יָכֹלְתִי לִפְתֹר שׁוּם הַגְדָרָה מִמֶנוּ.

------------------
וְהַמִּלִים "אֵל מֶלֶךְ נֶאֱמָן" נִרְאוֹת לוֹ כְּמוֹ לַחַשׁ, כְּמוֹ סִיסְמָה לְהַגִּיד לַשּׁוֹמְרִים כְּדֵי שֶׁיִתְנוּ לוֹ לְהִכָּנֵס לְהֵיכַל הָאֱלֹהִים.
אֲבָל יֵשׁ לוֹ מִין תְּפִלָה אַחֶרֶת אֶל הָאֱלֹהִים, תְּפִלָה בְּלִי מִלִים.
תְפִלָה הַצּוֹמַחַת מִקִרְבּוֹ וּמְמַלֵאת אֶת לִבּוֹ וְהִיא מִתְפָּרֶצֶת מִשָׁם הַחוּצָה בִּשְׁרִיקָה…
כְּשֶׁהוּא רוֹצֶה לְהִתְפַּלֵּל הוּא מְקָרֵב שְׁתֵי אֶצְבָּעוֹת אֶל פִּיו, מְנַפֵּח אֶת שְׂפָתָיו וְנוֹשֵׁף – וּתְפִלָתוֹ מַשְׁמִיעָה קוֹל הֵד בְּכָל הַיַּעַר…

------------------
כְּשֶׁחֲבִילַת הָעוּגִיוֹת הָרֵיקָה הָיְתָה מֻטֶלֶת מֵתָה בֵּינֵינוּ, הָאִישׁ סוֹף-סוֹף קָם, אַחֲרֵי שֶׁכְּבָר גָרַם אֶת הַנֶּזֶק שֶׁלוֹ, וְהָלַךְ.
עָזַב אֶת הַמָקוֹם.
כַּמוּבָן שֶׁנָּשַׁמְתִי לִרְוָחָה.
"וְאָז, שְׁתֵי דַקוֹת אַחַר כָּךְ הִכְרִיזוּ שֶׁהָרַכֶּבֶת שֶׁלִּי עוֹמֶדֶת לְהַגִיעַ.
סִיָּמְתִּי לִשְׁתּוֹת אֶת הַקָפֶה שֶׁלִּי, קַמְתִי מִמְקוֹמִי, קִפַּלְתִי אֶת הָעִתּוֹן, וּמִתַחְתָיו…"
"כֵּן?"
"הָיְתָה חֲבִילַת הָעוּגִיוֹת שֶׁלִּי."

------------------
יוֹם אֶחָד נִתְקַל בַּחֲתַלְתּוּל, עַל הָעֵץ שֶׁבֶּחָצֵר, חָתוּל גִ'נְגִ'י עִם שָׂפָם חָמוּד מְאֹד וְעֵינַיִם יְרֻקּוֹת, שֶׁלַּמְרוֹת הַכֶּלֶב שֶׁנָּבַח אֵלָיו, לֹּא הִשְׁמִיעַ יְלָלָה רְגִילָה:"מִיָאוּ- מִיָאוּ "כְּמוֹ שֶׁנּוֹהֵג כָּל חָתוּל ,אֶלָּא הוֹצִיא לָשׁוֹן, לִקֵּק אֶת הַשָּׂפָם- וְרַק אָז יִלֵל: "צִי-אָהּ - צִ'-אָה"- שָּׁאוּל- צָ'אפָּאצ'וּל, כָּל כָּךְ הִתְלַהֵב, עַד שֶׁבְּזֶה הַחֲתַלְתּוּל, מִיָּד הִתְאַהֵב.


------------------
כְּשֶׁהִגִּיעוּ לְאֶמְצַע הַדֶּרֶךְ נֶעֱצַר הַחֲמוֹר וְלֹא זָז מִמְקוֹמוֹ.
נִגַשׁ הַסּוֹחֵר אֶל הַחֲמוֹר וְאָמַר לוֹ: "נוּחַ בְּצֵל הָעֵץ, וַאֲנִי וְהַסּוּס נַמְשִׁיךְ לָלֶכֶת לַשּׁוּק".
הַסּוֹחֵר הוֹרִיד אֶת כָּל הַשַּׂקִים מֵהַגַּב שֶׁל הַחֲמוֹר, וְהֶעֱמִיס אוֹתָם עַל הַגַּב שֶׁל הַסּוּס.
הִרְכִּין הַסּוּס אֶת רֹאשׁוֹ וְחָשַׁב: "לֹא עָזַרְתִי לַחֲמוֹר כְּשֶׁהָיוּ מְעַט שַׂקִים, כָּעֵת אֲנִי לְבַד וְעַל גַּבִּי הַרְבֵּה שַׂקִים".
------------------
אֲפִלוּ תְּנוּכֵי אָזְנֶיהָ הִסְתַּמְרוּ בְּעֹנֶג מֵהַשּׁוֹקוֹלָד הַנֶּהֱדָר.
הִיא שָׁתְתָה עוֹד וָעוֹד, וְאָז נָחָה קְצָת עַל שְׂפַת הַנַּחַל וְשָׁאֲפָה עֲמֻקוֹת אֶת רֵיחוֹ.
אַחֲרֵי מְנוּחָה קְצָרָה הִכְנִיסָה לַנָּהָר רֶגֶל מְהֻסֶסֶת וְאָז עוֹד רֶגֶל, עַד שֶׁטָּבְלָה כֻּלָה בַּנוֹזֵל הֶעָשִׁיר.
כְּשֶׁיָּצְאָה הִרְגִישָׁה שֶׁגוּפָה חָלָק וְזוֹהֵר, כְּאִלּוּ טִהֵר הַשּׁוֹקוֹלָד אֶת עוֹרָה הַפָּצוּעַ.
אֲנָשִׁים נוֹסָפִים
בַּהַתְחָלָה שָׁמְעָה קוֹל רָחוֹק.

------------------
הוּא רַק הִתְחִיל לְדַמְיֵין דְּבָרִים מַפְחִידִים שֶׁל לַיְלָה.
כֹּל עֵץ נִרְאֶה לוֹ עֲנָק מִפְלַצְתִּי שֶׁרוֹצֶה לִפְגוֹעַ בּוֹ.
כֹּל רַחַשׁ נִשְׁמַע כְּמוֹ קוֹלוֹ שֶׁל רוּחַ רְפָאִים.
עֵינַיִים נוֹצְצוֹת שֶׁל חָתוּל תּוֹעֶה נִדְמוּ לוֹ לְחַיָּה מְסוּכֶּנֶת שֶׁרוֹצָה לִטְרֹף אוֹתוֹ.
אֲבָל בְּאוֹתוֹ רֶגַע, הַדָּבָר שֶׁהֲכִי הִפְחִיד אוֹתוֹ הָיָה, מָה יִקְרֶה אִם הוּא יַפְסִיק לִשְׁמוֹעַ בְּקוֹל הַמַּטְבֵּעַ וְיַתְחִיל לַחֲזוֹר הַבַּיְתָה.

------------------
הַמַּמְצִיאָה הַזְּקֵנָה הָיְתָה צְרִיכָה לַעֲבֹד בַּמַּעְבָּדָה בְּמֶשֶׁךְ כָּל הַיּוֹם כְּדֵי לְהָכִין מַסְפִּיק מֵהַתַבְלִין הַמֻּפְלָא שֶׁלָה.
בַּהַתְחָלָה לֹא הָיָה לָה אִכְפַּת לַעֲבֹד קְצָת יוֹתֵר קָשֶׁה.
הִיא רָאֲתָה אֶת תּוֹשָׁבֵי הַכְּפָר מְאֻשָׁרִים וְהָיְתָה מְרֻצָה וְגֵאָה עַל כָּךְ שֶׁהִצְלִיחָה לַהֲפֹךְ אֶת חַיֵיהֶם לְטוֹבִים וְקַלִים כָּל כָּךְ.

------------------
הַזְּגוּגִיּוֹת בַּחַלּוֹן הִשְׁמִיעוּ קוֹל מַפְחִיד.
הַיֶּלֶד הִסְתַּכֵּל בִּי וּפִתְאוֹם רָץ הַחוּצָה, תּוֹךְ שֶׁהוּא נִתְקָל בִּכְתֵפִי.
נָפַלְתִּי עַל בִּרְכַּי וּבִזְמַן שֶׁרְעִידַת הָאֲדָמָה הִתְגַּבְּרָה וְהַקּוֹרוֹת הֵחֵלוּ לִפֹּל, הֵבַנְתִי שֶׁהַיֶּלֶד הַכָּלוּא בֵּין הַהֲרִיסוֹת הוּא אֲנִי.
רַק אַחֲרֵי יוֹמַיִים הִצְלִיחוּ לְחַלֵץ אוֹתִי מִבֵּין הֲרִיסוֹת הַבַּיִת.
יוֹמַיִים שֶׁבָּהֶם הַהוֹרִים שֶׁלִּי נִטְרְפוּ מִדְאָגָה.
בַּהַתְחָלָה הֵם לֹא הֵבִינוּ לָמָּה לֹא חָזַרְתִי מִבֵּית הַסֵּפֶר.

------------------
אִם לֹא יִהְיוּ בַּמַּיִם כְּתָמִים – הֲרֵי הַמַּטְבְּעוֹת הֵם שֶׁל סוֹחֵר הַבְּשָׂמִים.”
כְּשֶׁשָּׁמַע הַשּׁוֹפֵט הַזָּקֵן אֶת דְּבָרָיו שֶׁל הַיֶּלֶד, יָצָא מִמַחְבּוֹאוֹ, נָשַׁק לוֹ עַל מִצְחוֹ, בֵּרֵךְ אוֹתוֹ עַל חָכְמָתוֹ וְהִזְמִין אֶת כָּל הַיְּלָדִים
לְבֵית הַמִּשְׁפָּט בְּיוֹם הַמָּחֳרָת.
לְמָחֳרָת הִגִּיעַ הַשּׁוֹפֵט לְבֵית הַמִּשְׁפָּט וְשָׁאַל אֶת שְׁנֵי הַסּוֹחֲרִים אִם הֵם דְּבֵקִים בְּסִפּוּרָם.
שְׁנֵיהֶם אָמְרוּ שֶׁכֵּן.

------------------
כַּעֲבוֹר שָׁבוּעוֹת אֲחָדִים קִבֵּל מִבִּתּוֹ חֲבִילָה קְטַנָּה.
בַּחֲבִילָה הָיְתָה פְּנִינָה יְקָרָה וּלְיָדָה מִכְתַּב.
וְכָךְ הָיָה כָּתוּב בַּמִּכְתָּב: "שְׁמוֹר עַל פְּנִינָה זוֹ הֵיטֵב.
אַל תִּמְכְּרֶנָּה, אַל תַּחְלִיפֶנָה וְאַל תִּתְּנֶנָּה בְּמַתָּנָה.
אִם תְּמַלֵּא אֶת בַּקָּשׁוֹתַי, אֲזַי טוֹב יִהְיֶה לְךָ כָּל יְמֵי חַיֶּיךָ."
הִתְפַלֵּא הַזָּקֵן עַל בַּקָּשָׁתָהּ הַמּוּזָרָה שֶׁל בִּתּוֹ, אַךְ הֶחְלִיט לַעֲשׂוֹת כְּבַקָּשָׁתָהּ.

------------------
הִיא הִתְחָנֵנָה לְרִינָה שֶתַחְזִיר אֶת הַסּוּלָם לִמְקוֹמוֹ,אַךְ זוֹ סִרְבָה וְעָזְבָה אֶת הַמָּקוֹם.
יָעֵל נִבְהֲלָה וְלֹא יָדְעָה מָה לַעֲשׂוֹת.
רַק לְאַחַר שָעָה אֲרוּכָּה חָזְרָה רִינָה וְהִחְזִירָה אֶת הַסּוּלָם לִמְקוֹמוֹ – כְּדֵי שֶיָעֵל תּוּכָל לַרֶדֶת.

------------------
כְּמוֹ אִישׁ בַּנְק טוֹב הִתְיַישֵּׁב אַבָּא לְיַד שׁוּלְחָן עֲבוֹדָה, הוֹצִיא נְיָר וְעֵט מִן הַמְּגֵרָה וְהִתְחִיל לִרְשׁוֹם מְקוֹמוֹת בָּהֶם נִתָּן לְחַפֵּשׂ דִּמְיוֹן:
1 - לִשְׁאוֹל אֶת אִמָּא (הִיא תָּמִיד אוֹמֶרֶת שֶׁיֵּשׁ לָהּ הָמוֹן דִּמְיוֹן, אוּלַי הִיא תּוּכַל לָתֵת לוֹ קְצָת)
2 – אִינְטֶרְנֶט
3 - לְפַרְסֵם הוֹדָעָה
הַחֶדֶר שֶׁל אֲנָשִׁים חָסְרֵי דִּמְיוֹן מְאוֹד מְסוּדָּר
כִּי קָשֶׁה לָהֶם לְדַמְיֵין אֵפוֹא אֶפְשָׁר הָיָה לְהַשְׁאִיר כֹּל דָּבָר
אִמָּא לֹא מַמָּשׁ עֶזְרָה הַרְבֵּה.

------------------
"אוּלַי תַּזְמִין אֵלֶיךָ חָבֵר?" הִצִיעָה לִפְעָמִים אִמָּא שֶׁלוֹ, אֲבָל אַלוֹן אָמַר לָה שֶׁיֵשׁ לוֹ הֲמוֹן חֲבֵרִים בַּמִּשְׂחָק.
"אֲנִי מְדַבֶּרֶת עַל הָעוֹלָם הָאֲמִתִי," אָמְרָה אִמָּא.
אַלוֹן אָמַר לָה שֶׁהָעוֹלָם הָאֲמִתִי שֶׁלוֹ נִמְצָא בַּמַּחְשֵׁב.
שָׁם לֹא צָרִיךְ לְהִתְעַסֵק עִם יְלָדִים מְעַצְבְּנִים מֵהַכִּתָה.
"בּוֹא נֵצֵא לְטִיוּל," הִצִיעַ לוֹ אַבָּא.
אֲבָל אַלוֹן אָמַר שֶׁהוּא מְטַפֵּס עַל הָהָר הֲכִי גָּבוֹהַ בָּעוֹלָם, מָה הוּא צָרִיךְ אֶת שְׁבִיל יִשְׂרָאֵל?

------------------
כְּשֶׁנִּכְנַסְתִּי לַסָלוֹן וְרָאִיתִי אֶת הַמָּקוֹם הָרֵיק עַל הַקִּיר, הֵבַנְתִי מָה הָיָה בָּאַרְגָז.
"אַתֶּם זוֹרְקִים אֶת הַטֶּלֶוִיזְיָה שֶׁהִמְצֵאתִי? הַטֶּלֶוִיזְיָה שֶׁמְּשַׁדֶרֶת אֶת הַשִּׁדוּרִים שֶׁל מָחָר?" שָׁאַלְתִּי.
"הֶחְלַטְנוּ שֶׁאֲנַחְנוּ לֹא רוֹצִים לָדַעַת מָה יִהְיֶה מָחָר," אָמְרָה אִמָּא.
"וְאִם נִרְצֶה לָדַעַת," הוֹסִיף אַבָּא, "פָּשׁוּט נְחַכֶּה לְמָחָר."

------------------
יוֹם אֶחָד, כְּשֶׁיָּשְׁבוּ סְבִיב הַמְּדוּרָה בְּסוֹף יוֹם אָרֹךְ וּמְעַיֵף, סִפֵּר אֶחָד מִלוֹחֲמֵי הַכְּפָר אֶת הַסִּפּוּר עַל נְהַר הַשּׁוֹקוֹלָד.
"הוּא אֲמִתִי כְּמוֹ שֶׁאֲנִי אֲמִתִי," אָמַר הַלּוֹחֵם, "פֵּרוֹת הַקָּקָאוֹ נוֹשְׁרִים בְּמוֹצָא הַנָּהָר וְאָז נִגְרָסִים עַל יְדֵי אֲבָנִים גְּדוֹלוֹת.

------------------
הָעוֹרֵב, בִּדְמוּתוֹ כְּגַרְגִיר אָבָק, קָפַץ מֵעַל בֶּגֶד הַפַּרְוָה שֶׁל הַנַּעֲרָה וְנִכְנַס לְתוֹךְ אָזְנוֹ שֶׁל הַיֶּלֶד, שָׁם דִּגְדֵג אוֹתוֹ וְהֵצִיק לוֹ עַד שֶׁהַיֶּלֶד פָּרַץ בְּבֶכִי.
“מָה אַתָּה רוֹצֶה, יַלְדִי?” שָׁאַל הַמַּנְהִיג, שֶׁהָיָה אָב טוֹב וּמָסוּר.
גַרְגִיר הָאָבָק לָחַשׁ מַשֶׁהוּ עַל אָזְנוֹ שֶׁל הַיֶּלֶד הַקָּטָן, וְהוּא בִּקֵשׁ
עוֹד אוֹר-יוֹם כְּדֵי לְשַׂחֵק בּוֹ.
“תְנִי לוֹ כַּדוּר קָטָן שֶׁל אוֹר-יוֹם כְּדֵי שֶׁיוּכַל לְשַׂחֵק בּוֹ,” צִוָה הַמַּנְהִיג עַל בִּתוֹ הַבְּכִירָה.

------------------
הֵם הֵבִיאוּ תַּפּוּחַ (קְצָת רָקוּב), צְרוֹר פֶּטְרוֹזִילְיָה (צְהֻבָּה), אֲפִלוּ חֲצִיל חַי.
לֹא מְשַׁנֶה מָה זֶה הָיָה, כָּל עוֹד הָיְתָה לָהֶם שַׂקִית קְטַנָה מֵהַתַבְלִין הַפִּלְאִי.
חָלַף שָׁבוּעַ וַאֲנָשִׁים הֵבִינוּ שֶׁאֵין לָהֶם צֹרֶךְ אֲפִלוּ בִּמְלָפְפוֹן אוֹ בְּתַפּוּחַ.
יוֹם אֶחָד, כְּשֶׁאֶחָד מִבְּנֵי הַכְּפָר הָיָה רָעֵב, הוּא יָצָא לְגִנַת בֵּיתוֹ עִם קְעָרָה וְהִכְנִיס לְתוֹכָה חֹפֶן שֶׁל חוֹל.

------------------
כְּשֶׁהִגִּיעַ זְמַן הַקָּצִיר, חִלְקוּ בֵּינֵיהֶם אֶת הַשִּׁבֳּלִים שָׁוֶה בְּשָׁוֶה וְכָל אָח הֵבִיא אֶת עֲרֵמַת הַשִּׁבֳּלִים שֶׁלוֹ לַגרֶן שֶׁלְיַד בֵּיתוֹ.
אַךְ בַּלַּיְלָה, אַחֲרֵי הַיּוֹם הָרִאשׁוֹן שֶׁל הַקָּצִיר, נָדְדָה שְׁנָתוֹ שֶׁל הָאָח הָרַוָק וְהוּא לֹא הִצְלִיחַ לְהֵרָדֵם.
אֵין זֶה הוֹגֵן, חָשַׁב, שֶׁחִלַקְנוּ בֵּינֵינוּ אֶת הַשִּׁבֳּלִים שָׁוֶה בְּשָׁוֶה.
הֲרֵי אֲנִי רַוָק וְאֵין לִי הוֹצָאוֹת רַבּוֹת, וְאִלּוּ אָחִי הוּא בַּעַל מִשְׁפָּחָה וְיֵשׁ הַרְבֵּה פִּיוֹת שֶׁעָלָיו לְהַאֲכִיל.

------------------
אִמָּא נִכְנְסָה לַחֶדֶר שֶׁלִּי וְרָאֲתָה אוֹתִי עִם הַטֶּלֶוִיזְיָה מְפֹרֶקֶת לַחֲתִיכוֹת עַל הַשָּׁטִיחַ.
הִיא נֶאֶנְחָה אֲנָחָה עֲמֻקָה.
"תִצְטָרֵךְ לְהַרְכִּיב אוֹתָה בַּחֲזָרָה עַד הַחֲדָשׁוֹת בָּעֶרֶב.
תַסְפִּיק?"
מִגִיל אַרְבַּע אֲנִי מְפָרֵק כָּל מָה שֶׁיֵשׁ בַּבַּיִת.
הִתְחַלְתִי בְּקָטָן עִם הַטּוֹסְטֶר.
כְּשֶׁאִמָּא רָאֲתָה אוֹתִי עִם כָּל הַקְּפִיצִים מִסְבִיבִי, הִיא קָפְצָה עַד הַתִקְרָה.

------------------
צִחְצְחָה שִׁנַּיִם, הִתְלַבְּשָׁה וְחָבְשָׁה מַסֵּכָה
יָצְאָה לְבֵית הַסֵּפֶר וּפִתְאוֹם רָאֲתָה מוּלָהּ - 
קָקִי שֶׁל כֶּלֶב וּסְבִיבוֹ הֲמֻלָּה!
וְרַק דָּנִיאֵלָה לֹא הֵבִינָה אֶת הָאַטְרַקְצִיָּה,
"לָמָּה שֶׁלֹּא פָּשׁוּט תְּפַתְּחוּ פְּנִיָּה בָּאַפְּלִיקַצְיָה?"

מִיצִי, הֶחָתוּל הַשְּׁמַנְמַן, אָכַל צַלַּחַת גְּבִינָה
הִתְמַתֵּחַ, גִּרְגֵּר, וְאָז טִפֵּס עַל עֵץ בַּגִּנָּה
אַךְ פִּתְאוֹם, אֲבוֹי! בְּעָנָף קָטָן נִתְקַל,
הִתְבַּלְבֵּל וְאִבֵּד אֶת שִׁוּוּי הַמִּשְׁקָל,

------------------
"לֹא עָשִׂיתִי שׁוּם דָּבָר מְיֻחָד.
פֵּרַקְתִי וְהִרְכַּבְתִי.
כְּמוֹ תָּמִיד." זִיַפְתִי פִּהוּק.
"אֲנִי מַמָשׁ עָיֵף, אֲנִי יָכוֹל לָלֶכֶת לַמִּטָה?"
"יוֹתָמִי, אוּלַי בְּכָל זֹאת עָשִׂיתָ מַשֶׁהוּ אַחֶרֶת? תְּנַסֶה לִזְכֹּר.
זֶה חָשׁוּב."
בֶּאֱמֶת שֶׁנִּסִיתִי לַחְשֹׁב, אֲבָל לֹא עָלָה לִי בָּרֹאשׁ שׁוּם דָּבָר.
מָשַׁכְתִי בִּכְתֵפַי.
"לָמָה? מָה קָרָה? נִרְאֶה שֶׁהַטֶּלֶוִיזְיָה עוֹבֶדֶת בְּסֵדֶר," אָמַרְתִּי.
"אֲנַחְנוּ לֹא בְּטוּחִים…" הִתְחִילָה אִמָּא.

------------------
אִמָּא הֶחְלִיפָה כַּמָּה מִלִים בְּרוּסִית עִם סָבְתָא וְיָעֵלִי שָׂמָה לֵב שֶׁהַשָּׂפָה הַזֹּאת כְּבָר לֹא מַפְרִיעָה לָהּ כָּל כָּךְ.
אוּלַי לְהֶפֶךְ.
כְּשֶׁרָאֲתָה אֶת וַנְיָה, אִמָּא הֶחְלִיפָה צְבָעִים.
"בְּבַקָשָׁה, אִמָּא, זֹאת מַתָנָה מִסָבְתָא.
אַל תַּכְרִיחוּ אוֹתִי לְוַתֵר עָלָיו.
כָּל כָּךְ כֵּיף לִי אִתּוֹ!"
אִמָּא הִסְתַּכְּלָה עַל אַבָּא.
אַבָּא הִסְתַּכֵּל עַל אִמָּא.
"הָאֱמֶת שֶׁרָצִינוּ לְהָבִיא לָךְ כֶּלֶב כְּמַתְנַת יוֹם הֻלֶדֶת…" מִלְמְלָה אִמָּא.

------------------
אֲבָל מַצְחִיקָה אוֹתִי הַמַּחְשָׁבָה שֶׁאֲנִי הַבַּיִת שֶׁלָהֶן.
וּכְשֶׁאִמָּא מְסָרֶקֶת אוֹתִי וְתוֹפֶסֶת אוֹתָן – אֲנִי קְצָת מְרַחֶמֶת עֲלֵיהֶן.
עָרוֹב (חַיוֹת רָעוֹת)
יֵשׁ דָּבָר כָּזֶה בִּכְלָל – חַיוֹת רָעוֹת? כְּשֶׁאַרְיֵה טוֹרֵף, הוּא רַע?
דֶבֶר (מַחֲלָה קָשָׁה.
מַגֵפָה)
לִפְעָמִים אֲנִי אוֹהֵב לִהְיוֹת חוֹלֶה.
אֲבָל עָדִיף עִם חֹם.
שֶׁיִהְיֶה בָּרוּר שֶׁאֲנִי בֶּאֱמֶת חוֹלֶה וְלֹא סְתָם לֹא הוֹלֵךְ
לְבֵית הַסֵּפֶר.
 שְׁחִין (מַחֲלַת עוֹר מְגָרֶדֶת)

------------------
הוּא וְאִשְׁתוֹ נָתְנוּ לָהֶם אֶלֶף זְהוּבִים לִצְדָקָה וְהוֹדוּ לָהֶם עַל שֶׁבֵּרְכוּ אוֹתָם וְהִתְפַּלְלוּ בִּשְׁבִילָם, כִּי הֲרֵי בִּזְכוּת אוֹתָה תְּפִלָה, בָּאוּ לָהֶם אוֹצָר גָּדוֹל וּבְרָכָה גְּדוֹלָה.
------------------
עֲשֶׂרֶת הַדַּיבְּרוֹת הֵם רְשִׁימָה שֶׁל עֲשָׂרָה צִיווּיִים.
עַל פִּי הַתּוֹרָה, אֱלוֹהִים מָסַר אֶת עֲשֶׂרֶת הַדַּיבְּרוֹת לְמֹשֶׁה כְּשֶׁהֵם חֲרוּתִים עַל לוּחוֹת אֶבֶן.
מֹשֶׁה נָתַן אֶת לוּחוֹת הַבְּרִית לִבְנֵי יִשְׂרָאֵל בְּמַעֲמַד הַר סִינִי, זְמַן קָצָר לְאַחַר שֶׁבְּנֵי יִשְׂרָאֵל יָצְאוּ מִמִצְרַיִם.
בְּנֵי יִשְׂרָאֵל הִסְכִּימוּ לְקַבֵּל אֶת הַדַּיבְּרוֹת, וּלְקַיֵים אֶת מָה שֶׁכָּתוּב בָּהֶם
------------------
פִּתְאֹם קָמָה מִמְקוֹמָה הָאִשָּׁה שֶׁאִתָה גָּרָה לִפְנֵי חֲתֻנָתָה וְחִבְּקָה אֶת הַנַּעֲרָה בְּבֶכִי גָּדוֹל.
בְּקוֹל רוֹעֵד מֵהִתְרַגְשׁוּת סִפְּרָה לַנַעֲרָה שֶׁהִיא טָאצַ’נְגָה שֶׁאִבְּדָה אֶת הַתִינֹקֶת שֶׁלָה לִפְנֵי שָׁנִים רַבּוֹת וּמֵעוֹלָם לֹא שָׁכְחָה אוֹתָה.
עַכְשָׁו הֵבִינוּ כֻּלָם שֶׁטָּטַנְגָה וִינְיָה הִיא בִּתָה הָאֲבוּדָה שֶׁל טָאצַ’נְגָה.

------------------
הַשָּׁעָה הָיְתָה שֵׁשׁ.
הָיוּ לִי שְׁעָתַיִים לְהַרְכִּיב מֵחָדָשׁ אֶת הַטֶּלֶוִיזְיָה עַד הַחֲדָשׁוֹת.
הָיִיתִי צָרִיךְ לָגֶשֶׁת לָעֲבוֹדָה.
הַמּוּזִיקָה שֶׁל תְּחִלַת הַחֲדָשׁוֹת נִשְׁמְעָה בְּדִיוּק אַחֲרֵי שֶׁתָלִיתִי (אַבָּא עָזַר לִי) אֶת הַטֶּלֶוִיזְיָה, חִבַּרְתִי בִּמְהִירוּת אֶת הַחוּטִים וְלָחַצְתִי עַל כַּפְתוֹר הַשַּׁלָט.
בּוּל בַּזְּמַן.
הָיִיתִי צָרִיךְ לְמַהֵר לְהִכָּנֵס לָאַמְבַּטְיָה.

------------------
יָעֵל, שֶהָיְתָה אָמִיצָה יוֹתֵר, בָּדְקָה מֵאָין בָּא הָרַעַש הַמּוּזָר, וְגִילְתָה גּוּר-חָתוּלִים קָטָן.
לָקְחָה יָעֵל אֶת הַגּוּר לַפֶתַח, וְקָרְאָה כְּשֶהִיא צוֹחֶקֶת:" אֵיזוֹ פַּחְדָנִית אַתְּ רִינָה, זָה בְּסַךְ הַכֹּל גּוּר קָטָן, חִזְרִי!".
אָבָל רִינָה לֹא חָזְרָה.
הִיא נֶעֶלְבָה, כִּי יָעֵל קָרְאָה לָה "פַּחְדָנִית".
הִתְקָרְבָה אֶל 
הַסּוּלָם וְהֵזִיזָה אוֹתוֹ מִפֶתַח עָלִיָת הַגַּג.
בִּיקְשָה יָעֵל לָרֶדֶת, אַךְ לֹא יָכְלָה.

------------------
גַם הוּא רוֹצֶה – לֹא לִבְכּוֹת, לֹא לִצְעֹק, אֲבָל לְהוֹדּוּת וּלְהַלֵּל אֶת ה' הוּא רוֹצֶה! עַל הַכֹּל הוּא רוֹצֶה לְהוֹדּוּת! הוּא חוֹטֵף אֶת הַסִּדוּר, פּוֹתֵחַ אוֹתוֹ בַּמָּקוֹם הַמְּסֻמָן לוֹ, בִּ"קְרִיאַת שְׁמַע", וּמַתְחִיל לוֹמַר אֶת הַמִּלִים.
"אֵ-ל מֶ-לֶ-ךְ נֶ-אֱ-מָ-ן…"
אֲבָל הַתְפִלָה הַזֹּאת אֵינָה מְלַבֶּבֶת אוֹתוֹ.
הוּא לֹא מֵבִין אוֹתָה.
זֶה רַק לַחַשׁ, לַחַשׁ יָבֵשׁ…
הוּא רוֹצֶה לְהוֹדּוּת וּלְהַלֵּל בֶּאֱמוּנָה, מֵעֹמֶק לִבּוֹ – – –

------------------
וְאָז הִתְעַיְפָה וְהָלְכָה לִישֹׁן.
אֲבָל לִפְנֵי שֶׁנִּרְדְמָה, בִּקְשָׁה מֵאַבָּא שֶׁיְכַבֶּה הַפַּעַם אֶת הָאוֹר.
כְּדֵי לְצַיֵר מָחָר גַּם אֶת הַמִּפְלֶצֶת שֶׁמִּתַחַת לַמִּטָה, הִיא צְרִיכָה לְהִזָכֵר אֵיךְ הִיא נִרְאֵית.
לְמָחֳרָת, עוֹד לִפְנֵי שֶׁיָּצְאָה מֵהַבַּיִת, הִסְפִּיקָה לְצַיֵר אֶת מִפְלֶצֶת הַשֵּׁרוּתִים.
זֹאת שֶׁעוֹשָׂה אֶת הָרַעַשׁ הַמַּחְרִיד כְּשֶׁמוֹרִידִים אֶת הַמַּיִם.
הַמִּפְלָצוֹת, לְעֻמַת זֹאת, לֹא הָיוּ מְרֻצוֹת אוֹ שְׂמֵחוֹת.

------------------
וְאִם מִי שֶׁהוּא יְדַבֵּר רֵעוּת בְּנִצָּה, מִיָּד תָּגֵן עָלֶיהָ דִּיצָה וְתֹאמַר:
“נִצָּה שֶׁלִּי מְתוּקָה מִכָּל מֹתֶק שֶׁבָּעוֹלָם”.
יוֹם אֶחָד חָלְתָה נִצָּה וְנָפְלָה לְמִשְׁכָּב.
הָיָה לָהּ חֹם גָּבוֹהַּ וְהָרוֹפֵא אָמַר, שֶׁבְּמֶשֶׁךְ יָמִים אֲחָדִים אֵין הַיְּלָדוֹת צְרִיכוֹת לְהִמָּצֵא בְּחֶדֶר אֶחָד.
דִּיצָה הָיְתָה עֲצוּבָה מְאֹד וּבִקְּשָׁה מֵאֵת אִמָּא, שֶׁתִּתֵּן לָהּ לְכָל הַפָּחוֹת לִרְאוֹת אֶת אֲחוֹתָהּ מֵרָחוֹק.
“הֲלֹא אַתֶּן רָבוֹת כָּל הַיָּמִים”, אָמְרָה לָהּ הָאֵם.

------------------
אֲבָל אִם יִהְיֶה אִישׁ גָּדוֹל, מַעֲשָׂיו יוֹכִיחוּ זֹאת וְלֹא הַבְטָחוֹת הַחֲלוֹם שֶׁלָּךְ אוֹ מַתָנוֹת שֶׁקִבֵּל."
כְּשֶׁהַיֶּלֶד גָּדַל וְהָפַךְ לְנַעַר יְפֵה תֹּאַר וְחָזָק אָמַר אָבִיו: "הִגִּיעַ הַזְּמַן שֶׁיֵצֵא אֶל הָעוֹלָם וִיחַפֵּשׂ אֶת מַזָלוֹ.
אֲנִי הָיִיתִי בְּדִיוּק בְּגִילוֹ כְּשֶׁיָּצָאתִי אֶל הַיַּעַר לַעֲשׂוֹת זֹאת."
רָצָה הַמִּקְרֶה וּבִכְפָר רָחוֹק מִשָׁם חַיָה נַעֲרָה צְעִירָה.
הִיא הָיְתָה טוֹבָה וִיפֵהפִיָה.

------------------

הֵן הָיוּ בְּכָל מָקוֹם.
הֲכִי מְשֻׁנֶה הָיָה שֶׁאַף אֶחָד אַחֵר לֹא רָאָה אוֹתָן.
חוּץ מִלוֹלִי.
הִיא רָאֲתָה מִפְלָצוֹת בְּכָל מָקוֹם.
כְּשֶׁהָיְתָה קְטַנָה עוֹד קָרְאָה לַהוֹרִים שֶׁלָּהּ שֶׁיְגָרְשׁוּ אוֹתָן.
"אַבָּא! יֵשׁ לִי מִפְלֶצֶת מִתַּחַת לַמִּטָה! תְּגָרֵשׁ אוֹתָהּ!"

------------------
הָאָחוֹת הַצְּעִירָה שָׁמְעָה אֶת הָרַעַשׁ וְנִבְהֲלָה, אֲבָל כְּבָר לֹא אָמְרָה דָּבָר.
בְּסוֹפָה שֶׁל הַשְׂדֵרָה רָאָה הַחַיָל שֶׁהִגִּיעוּ לַאֲגַם גָּדוֹל וּבָאֲגַם עָגְנוּ 12 סִירוֹת קְטַנוֹת כְּשֶׁבְּכָל אַחַת מֵהֶן יוֹשֵׁב נָסִיךְ יְפֵה תֹּאַר.
הַנְּסִיכוֹת נִכְנְסוּ לַסִירוֹת וְיָשְׁבוּ לְיַד הַנְּסִיכִים שֶׁחִכּוּ לָהֶן.
בִּתְחִלָה לֹא יָדַע הַחַיָל מָה לַעֲשׂוֹת, וְאָז הִתְגַנֵב בִּמְהִירוּת לְסִירָתָה שֶׁל הָאָחוֹת הַצְּעִירָה.

------------------
רְאִיתֶם פַּעַם זֶבְּרָה בְּגַן חַיוֹת אוֹ בְּסָפָארִי?
בְּאַפְרִיקָה הַזֶּבְּרָה חַיָה בַּטֶבַע, בְּלִי גְּדֵרוֹת.
הַזֶּבְּרָה חַיָה בְּעֵדֶר.
הַזֶּבְּרָה מַמְלִיטָה כָּל פַּעַם "תִינוֹק" אֶחָד, שֶׁנִּקְרָא סְיָח.
כַּמָּה דַּקוֹת אַחֲרֵי הַהַמְלָטָה הַסְּיָח כְּבָר עוֹמֵד עַל רַגְלָיו וְיָכוֹל לָלֶכֶת.
הַזֶּבְּרָה-הַאֵם דּוֹאֶגֶת שֶׁהַסְּיָח יִהְיֶה תָּמִיד בְּמֶרְכָּז הָעֵדֶר, כִּי כָּכָה יוֹתֵר קַל לָה לְהָגֵן עָלָיו.
הַזֶּבְּרָה כָּל הַזְּמַן נוֹדֶדֶת מִמָּקוֹם לְמָקוֹם.
הִיא אוֹכֶלֶת עֲשָׂבִים.
------------------

הַהוֹרִים שֶׁל אַלוֹן הוֹדִיעוּ לוֹ שֶׁהֵם "סוֹגְרִים אֶת הַבֶּרֶז", וּכְמוֹ הַרְבֵּה דְּבָרִים שֶׁמְּבֻגָרִים אוֹמְרִים, לֹא הָיָה לְזֶה קֶשֶׁר לֹא לְמַיִם וְגַם לֹא לְבֶרֶז.
הֵם הִתְכַּוְנוּ שֶׁהֵם לֹא מוּכָנִים לָתֵת לוֹ כֶּסֶף כְּדֵי לִקְנוֹת אֶת הַשִּׁדְרוּגִים שֶׁהוּא צָרִיךְ בִּשְׁבִיל מִשְׂחַק הַמַּחְשֵׁב הָאָהוּב עָלָיו.

------------------
הַיְּלָדִים הִתְפַּלְאוּ עַל הַבַּקָשָׁה הַמּוּזָרָה וְגַם הַשּׁוֹפֵט שֶׁהִתְחַבֵּא בֵּין הָעֵצִים לֹא הֵבִין מָה רוֹצֶה הַיֶּלֶד לַעֲשׂוֹת.
הַאִם מִתְחַשֵׁק לוֹ לְהִתְרַחֵץ בְּאֶמְצַע הַמִּשְׁפָּט? הַאִם זוֹ בְּדִיחָה? אֲבָל הַשּׁוֹפֵט הַקָּטָן הִסְבִּיר: “שִׂימוּ אֶת הַמַּטְבְּעוֹת בְּתוֹךְ הַמַּיִם.
אִם יָצוּפוּ עַל הַמַּיִם כִּתְמֵי שֶׁמֶן, נֵדַע כִּי הַמַּטְבְּעוֹת הֵם שֶׁל סוֹחֵר הַשֶּׁמֶן.
הֲרֵי יָדָיו מְשֻׁמָנוֹת תָּמִיד וְהַשֶּׁמֶן דָּבֵק בַּמַּטְבְּעוֹת.

------------------
"גְדוֹלָה וּלְבָנָה וְיָפָה." כְּמוֹ שֶׁל שְׁלוֹמִית, הִיא חָשְׁבָה לְעַצְמָהּ.
לִשְׁלוֹמִית, הַחֲבֵרָה שֶׁל מִיכַל, הָיְתָה כַּלְבָּה לְבָנָה עִם פַּרְוָה רַכָּה וּנְעִימָה.
קָרְאוּ לָהּ פְּרִינְסֶס.
הֲכִי כֵּיף הָיָה לְהִתְכַּרְבֵּל אִתָהּ עַל הַסַּפָּה.

------------------
תָפַסְתִי אוֹתוֹ בָּרַגְלַיִם וְהוּא הִמְרִיא עַד שֶׁחִלֵץ אוֹתִי וְהֶעֱבִיר אוֹתִי לְקָרַחַת יַעַר יְבֵשָׁה..."
"אֶת הַסִּפּוּר הַזֶּה בְּדִיוּק קוֹרֵאת אֲחוֹתִי עַכְשָׁו בְּאֵיזֶה סֵפֶר," הֵעִיר אַחַד הַיְּלָדִים.
"תִסְתֹם!" גָּעַר בּוֹ אַחַד הַחֲבֵרִים שֶׁלוֹ.
"לִקְרֹא זוֹ בִּכְלָל לֹא חָכְמָה," הֵעִיר בְּבוּז גּוּסְטַב מִילְבַּךְ וְהִמְשִׁיךְ בַּסִּפּוּר: "פִּטְפַּטְנוּ קְצָת, הָאַוָז וַאֲנִי, וְאַחַר כָּךְ הוֹדֵיתִי לוֹ וְהוּא הִמְשִׁיךְ בְּדַרְכּוֹ בְּמַשַׁק כְּנָפַיִם.

------------------
אִמָּא מְאֹד הִתְפַּלְאָה וְלוֹלִי הִסְבִּירָה לָהּ שֶׁכְּדֵי לְהַרְאוֹת לָהּ אֶת הַמִּפְלָצוֹת, הִיא צְרִיכָה לְהִזָכֵר אֵיךְ הֵן נִרְאוֹת.
כְּשֶׁהִגִּיעוּ לַגִנָה, שָׁמְעָה לוֹלִי אֶת נַהֲמָתָהּ שֶׁל הַמִּפְלֶצֶת כְּבָר כְּשֶׁהָיְתָה עַל הַשְׁלַבִּים הָרִאשׁוֹנִים.
"אַתְּ תִּפְּלִי פְּלִי פְּלִי," הִיא אָמְרָה לָהּ מִלְמַעְלָה.
בְּכָל יוֹם רָגִיל, לוֹלִי הָיְתָה מְפַחֶדֶת וּמְוַתֶרֶת, אֲבָל הַפַּעַם הָיְתָה לָהּ מְשִׂימָה.
שָׁלָב אַחֲרֵי שָׁלָב הִיא הִתְקַדְמָה.

------------------
אִישׁ לֹא יֹאמַר עַל נִצָּה וְעַל דִּיצָה שֶׁהֵן אֲחָיוֹת; כָּל כָּךְ רַב הַהֶבְדֵּל בֵּינֵיהֶן.
נִצָּה בַּת חָמֵשׁ שָׁנִים וְדִיצָה בַּת אַרְבַּע.
לְנִצָּה שְׂעָרוֹת שְׁחוֹרוֹת וְהֵן סְדוּרוֹת לָהּ תַּלְתַּלִים וְעֵינֶיהָ שְׁחוֹרוֹת מִשְּׁחוֹר; וּלְדִיצָה עֲטֶרֶת זָהָב לְרֹאשָׁהּ וְעֵינֶיהָ תְּכֻלּוֹת כִּתְכֵלֶת הַשָּׁמַיִם לָטֹהַר.
נִצָּה דַּקַּת גֵּו וּתְמִירָה כְּעֹפֶר הָאַיָּלִים, וְדִיצָה עֲגַלְגֹּלֶת וּזְרִיזָה כְּחֻלְדַּת הַסְּנָאִים.
גַּם בְּאָפְיָן שׁוֹנוֹת הָאֲחָיוֹת הַקְּטַנּוֹת.

------------------
וּבֶאֱמֶת, כְּשֶׁיָּשְׁבָה לוֹלִי לְצַיֵר אֶת הַמַּדְרִיךְ שֶׁלָּהּ (הִיא בְּדִיוּק עָבְדָה עַל הַמִּפְלֶצֶת בַּבַּיִת שֶׁל הַשְּׁכֵנָה.
הִסְתַּבֵּר שֶׁהִיא דּוֹמָה לְכֶלֶב דֵּי קָטָן), הוֹפִיעָה פִּתְאוֹם הַמִּפְלֶצֶת הַחֲדָשָׁה וְאָמְרָה לָהּ: "זֶה בִּכְלָל לֹא דּוֹמֶה."
לוֹלִי הִפְסִיקָה לְצַיֵר וְהַמִּפְלֶצֶת הִמְשִׁיכָה לִלְחֹשׁ: "כֻּלָם יִצְחֲקוּ עָלַיִךְ.
אֵיזוֹ יַלְדָּה בְּגִיל בֵּית סֵפֶר רוֹאָה מִפְלָצוֹת? גִּיחְגִיחְגִיחְ."

------------------
"לֹא יוֹדֵעַ, הַכֹּל אָסוּר לָנוּ…" אָמַר מִיכָאֵל.
אַרְתוּר הִגִּיעַ מֵהַסָּלוֹן וְשִׂחַקְנוּ אִתּוֹ קְצָת עַל הַשָּׁטִיחַ, אֲבָל הוּא הַכֶּלֶב הֲכִי עַצְלָן בָּעוֹלָם, אָז מַהֵר מְאֹד הוּא הִתְעַיֵף.
פִּתְאֹם –
דְפִיקָה בַּדֶּלֶת –
אִמָּא'לֶה –
שְׁנֵינוּ דִּשְׁדַשְׁנוּ אֶל דֶּלֶת הַכְּנִיסָה.
"מִי זֶה?" שָׁאַלְתִּי.
"נִיצָה," נִשְׁמַע קוֹל מֻכָּר.
מִיכָאֵל וַאֲנִי הִסְתַּכַּלְנוּ אֶחָד עַל הַשֵּׁנִי בְּהֶלֶם.
"אֵיזֶה נִיצָה?"
"שִׁירִי, זֹאת נִיצָה, הַמּוֹרָה שֶׁלָּךְ לְאַנְגְּלִית.

------------------
"אָכַל אוֹתָהּ."
"מָה?"
"הוּא אָכַל אוֹתָהּ."
"וָאוּ.
וּמָה אַתָּה עָשִׂיתָ?"
"וּבְכֵן, בַּנְסִבּוֹת שֶׁנּוֹצְרוּ, עָשִׂיתִי מָה שֶׁכָּל אָדָם אַנְגְּלִי עִם דָּם חַם הָיָה חַיָּב לַעֲשׂוֹת.
הִתְעַלַמְתִי מִזֶה."
"מָה? לָמָּה?"

------------------
בַּדֶּרֶךְ לְבֵית הַסֵּפֶר לָקַחְתִי קְצָת כֶּסֶף מִקֻפַּת הַחִסָכוֹן שֶׁלִּי.
בַּטֶּלֵוִיזְיָה אָמְרוּ שֶׁרְעִידַת הָאֲדָמָה הָיְתָה אַחֲרֵי הַצָּהֳרַיִם, כָּךְ שֶׁתִּכְנַנְתִי לִנְסֹעַ לַחֲדֵרָה אַחֲרֵי הַלִּמוּדִים.
כְּשֶׁיָּצָאתִי מֵהַבַּיִת רָאִיתִי אֶת אִמָּא מִסְתַּכֶּלֶת בְּחַדְשׁוֹת הַבֹּקֶר.
הִיא אַף פַּעַם לֹא עָשְׂתָה אֶת זֶה עַד הַיּוֹם.
"יֵשׁ חָדָשׁ עִם הַיֶּלֶד?" שָׁאַלְתִּי לִפְנֵי שֶׁיָּצָאתִי.
"לֹא," נֶאֶנְחָה אִמָּא.
"עֲדַיִן מְנַסִּים לְפַנוֹת אֶת הַהֲרִיסוֹת.

------------------
עַכְשָׁו כְּדַאי שֶׁתַחְזְרִי הַבַּיְתָה.
קְצָת מְאֻחָר לִהְיוֹת בָּרְחוֹב, אַתְּ לֹא חוֹשֶׁבֶת?"
"הִיא תַּחְשֹׁב," אָמַר מִיכָאֵל.
"אֲנִי אֶחְשֹׁב," הִסְכַּמְתִי.
"וְהֵם יַחְשְׁבוּ," הוֹסִיפָה תַּמָרָה.
"עַכְשָׁו אֲנִי צְרִיכָה לָלֶכֶת.
חֲבָל שֶׁשָּׁכַחְתִי אֶת הַמִּטְרִיָה שֶׁלִּי, הָיִיתִי יְכוֹלָה לָעוּף.
אֲבָל אֲנִי אֵלֵךְ."
"הֵם יֵלְכוּ," הוֹסִיף מִיכָאֵל בְּיַדְעָנוּת.
וְהִיא פָּנְתָה לַגִנָה הַצִּבּוּרִית שֶׁבִּקְצֵה הָרְחוֹב וְנֶעֶלְמָה מֵעֵינֵינוּ בֵּין הָעֵצִים.

------------------
“זֶה לֹא כְלוּם”, הֵשִׁיבָה דִּיצָה, “זֶה סְתָם כָּךְ, בִּצְחוֹק.
אֲנִי אוֹהֶבֶת אֶת נִצָּה שֶׁלִּי”.
וּשְׁתֵּי פְּנִינִים נָשְׁרוּ מֵעֵינֶיהָ הַתְּכֻלּוֹת.
“טוֹב”, אָמְרָה אִמָּא, “אֲנִי אַקְרִיב אוֹתָךְ לַדֶּלֶת וְתוּכְלִי לִרְאוֹת אוֹתָהּ, אַךְ אַל תְּדַבְּרִי אִתָּהּ: הִיא זְקוּקָה לִמְנוּחָה”.
דִּיצָה שָׂמְחָה מְאֹד וְשָׁלְחָה לַאֲחוֹתָהּ הַחוֹלָה נְשִׁיקַת אֲוִיר וּבַת-צְחוֹק מְתוּקָה.

------------------
